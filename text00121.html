<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百一十七司马相如列传第五十七</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page672"></a>
 史记卷一百一十七<br/>
司马相如列传第五十七</h1>
<p>
<span class="kindle-cn-underline">司马相如</span>
 者，<span class="kindle-cn-underline">蜀郡成都</span>
 人也，字<span class="kindle-cn-underline">长卿</span>
 。少时好读书，学击剑，故其亲名之曰<span class="kindle-cn-underline">犬子</span>
 。<span class="kindle-cn-underline">相如</span>
 既学，慕<span class="kindle-cn-underline">蔺相如</span>
 之为人，更名<span class="kindle-cn-underline">相如</span>
 。以赀为郎，事<span class="kindle-cn-underline">孝景帝</span>
 ，为武骑常侍，非其好也。会<span class="kindle-cn-underline">景帝</span>
 不好辞赋，是时<span class="kindle-cn-underline">梁孝王</span>
 来朝，从游说之士<span class="kindle-cn-underline">齐</span>
 人<span class="kindle-cn-underline">邹阳</span>
 、<span class="kindle-cn-underline">淮阴枚乘</span>
 、<span class="kindle-cn-underline">吴庄忌夫子</span>
 之徒，<span class="kindle-cn-underline">相如</span>
 见而说之，因病免，客游<span class="kindle-cn-underline">梁</span>
 。<span class="kindle-cn-underline">梁孝王</span>
 令与诸生同舍，<span class="kindle-cn-underline">相如</span>
 得与诸生游士居数岁，乃著<span class="kindle-cn-quxian">子虚之赋</span>
 。</p>
<p>会<span class="kindle-cn-underline">梁孝王</span>
 卒，<span class="kindle-cn-underline">相如</span>
 归，而家贫，无以自业。素与<span class="kindle-cn-underline">临邛</span>
 令<span class="kindle-cn-underline">王吉</span>
 相善，<span class="kindle-cn-underline">吉</span>
 曰：“<span class="kindle-cn-underline">长卿</span>
 久宦游不遂，而来过我。”于是<span class="kindle-cn-underline">相如</span>
 往，舍都亭。<span class="kindle-cn-underline">临邛</span>
 令缪为恭敬，日往朝<span class="kindle-cn-underline">相如</span>
 。<span class="kindle-cn-underline">相如</span>
 初尚见之，后称病，使从者谢<span class="kindle-cn-underline">吉</span>
 ，<span class="kindle-cn-underline">吉</span>
 愈益谨肃。<span class="kindle-cn-underline">临邛</span>
 中多富人，而<span class="kindle-cn-underline">卓王孙</span>
 家僮八百人，<span class="kindle-cn-underline">程郑</span>
 亦数百人，二人乃相谓曰：“令有贵客，为具召之。”并召令。令既至，<span class="kindle-cn-underline">卓氏</span>
 客以百数。至日中，谒<span class="kindle-cn-underline">司马长卿</span>
 ，<span class="kindle-cn-underline">长</span>
 <span class="kindle-cn-underline">卿</span>
 谢病不能往，<span class="kindle-cn-underline">临邛</span>
 令不敢尝食，自往迎<span class="kindle-cn-underline">相如</span>
 。<span class="kindle-cn-underline">相如</span>
 不得已，强往，一坐尽倾。酒酣，<span class="kindle-cn-underline">临邛</span>
 令前奏琴曰：“窃闻<span class="kindle-cn-underline">长卿</span>
 好之，愿以自娱。”<span class="kindle-cn-underline">相如</span>
 辞谢，为鼓一再行。是时<span class="kindle-cn-underline">卓王孙</span>
 有女<span class="kindle-cn-underline">文君</span>
 新寡，好音，故<span class="kindle-cn-underline">相如</span>
 缪与令相重，而以琴心挑之。<span class="kindle-cn-underline">相如</span>
 之<span class="kindle-cn-underline">临邛</span>
 ，从车骑，雍容闲雅甚都；及饮<span class="kindle-cn-underline">卓氏</span>
 ，弄琴，<span class="kindle-cn-underline">文君</span>
 窃从户窥之，心悦而好之，恐不得当也。既罢，<span class="kindle-cn-underline">相如</span>
 乃使人重赐<span class="kindle-cn-underline">文君</span>
 侍者通殷勤。<span class="kindle-cn-underline">文君</span>
 夜亡奔<span class="kindle-cn-underline">相如</span>
 ，<span class="kindle-cn-underline">相如</span>
 乃与驰归<span class="kindle-cn-underline">成都</span>
 。家居徒四壁立。<span class="kindle-cn-underline">卓王孙</span>
 大怒曰：“女至不材，我不忍杀，不分一钱也。”人或谓<span class="kindle-cn-underline">王孙</span>
 ，<span class="kindle-cn-underline">王孙</span>
 终不听。<span class="kindle-cn-underline">文君</span>
 久之不乐，曰：“<span class="kindle-cn-underline">长卿</span>
 第俱如<span class="kindle-cn-underline">临邛</span>
 ，从昆弟假贷犹足为生，何至自苦如此！”<span class="kindle-cn-underline">相如</span>
 与俱之<span class="kindle-cn-underline">临邛</span>
 ，尽卖其车骑，买一酒舍酤酒，而令<span class="kindle-cn-underline">文君</span>
 当炉。<span class="kindle-cn-underline">相如</span>
 身自著犊鼻裈，与保庸杂作，涤器于市中。<span class="kindle-cn-underline">卓王孙</span>
 闻而耻之，为杜门不出。昆弟诸公更谓<span class="kindle-cn-underline">王孙</span>
 曰：“有一男两女，所不足者非财也。今<span class="kindle-cn-underline">文君</span>
 已失身于<span class="kindle-cn-underline">司马长卿</span>
 ，<span class="kindle-cn-underline">长卿</span>
 故倦游，虽贫，其人材足依也，且又令客，独奈何相辱如此！”<span class="kindle-cn-underline">卓王</span>
 <span class="kindle-cn-underline">孙</span>
 不得已，分予<span class="kindle-cn-underline">文君</span>
 僮百人，钱百万，及其嫁时衣被财物。<span class="kindle-cn-underline">文君</span>
 乃与<span class="kindle-cn-underline">相如</span>
 归<span class="kindle-cn-underline">成都</span>
 ，买田宅，为富人。</p>
<p>居久之，<span class="kindle-cn-underline">蜀</span>
 人<span class="kindle-cn-underline">杨得意</span>
 为狗监，侍上。上读<span class="kindle-cn-quxian">子虚赋</span>
 而善之，曰：“朕独不<a id="page673"></a>
 得与此人同时哉！”<span class="kindle-cn-underline">得意</span>
 曰：“臣邑人<span class="kindle-cn-underline">司马相如</span>
 自言为此赋。”上惊，乃召问<span class="kindle-cn-underline">相如</span>
 。<span class="kindle-cn-underline">相如</span>
 曰：“有是。然此乃诸侯之事，未足观也。请为天子游猎赋，赋成奏之。”上许，令尚书给笔札。<span class="kindle-cn-underline">相如</span>
 以“子虚”，虚言也，为<span class="kindle-cn-underline">楚</span>
 称；“乌有先生”者，乌有此事也，为<span class="kindle-cn-underline">齐</span>
 难；“无是公”者，无是人也，明天子之义。故空藉此三人为辞，以推天子诸侯之苑囿。其卒章归之于节俭，因以风谏。奏之天子，天子大说。其辞曰：</p>
<div class="kindle-cn-para-2em-indent">
<p>
<span class="kindle-cn-underline">楚</span>
 使<span class="kindle-cn-underline">子虚</span>
 使于<span class="kindle-cn-underline">齐</span>
 ，<span class="kindle-cn-underline">齐王</span>
 悉发境内之士，备车骑之众，与使者出田。田罢，<span class="kindle-cn-underline">子虚</span>
 过诧<span class="kindle-cn-underline">乌有先生</span>
 ，而<span class="kindle-cn-underline">无是公</span>
 在焉。坐定，<span class="kindle-cn-underline">乌有先生</span>
 问曰：“今日田乐乎？”<span class="kindle-cn-underline">子虚</span>
 曰：“乐。”“获多乎？”曰：“少。”“然则何乐？”曰：“仆乐<span class="kindle-cn-underline">齐王</span>
 之欲夸仆以车骑之众，而仆对以<span class="kindle-cn-underline">云梦</span>
 之事也。”曰：“可得闻乎？”</p>
<p>
<span class="kindle-cn-underline">子虚</span>
 曰：“可。王驾车千乘，选徒万骑，田于海滨。列卒满泽，罘罔弥山，揜兔辚鹿，射麋脚麟。鹜于盐浦，割鲜染轮。射中获多，矜而自功。顾谓仆曰：‘<span class="kindle-cn-underline">楚</span>
 亦有平原广泽游猎之地饶乐若此者乎？<span class="kindle-cn-underline">楚王</span>
 之猎何与寡人？’仆下车对曰：‘臣，<span class="kindle-cn-underline">楚国</span>
 之鄙人也，幸得宿卫十有馀年，时从出游，游于后园，览于有无，然犹未能遍睹也，又恶足以言其外泽者乎！’<span class="kindle-cn-underline">齐王</span>
 曰：‘虽然，略以子之所闻见而言之。’</p>
<p>“仆对曰：‘唯唯。臣闻<span class="kindle-cn-underline">楚</span>
 有七泽，尝见其一，未睹其馀也。臣之所见，盖特其小小者耳，名曰<span class="kindle-cn-underline">云梦</span>
 。<span class="kindle-cn-underline">云梦</span>
 者，方九百里，其中有山焉。其山则盘纡岪郁，隆崇嵂崒；岑岩参差，日月蔽亏；交错纠纷，上干青云；罢池陂陁，下属江河。其土则丹青赭垩，雌黄白坿，锡碧金银，众色炫耀，照烂龙鳞。其石则赤玉玫瑰，琳瑉琨珸，瑊玏玄厉，瑌石武夫。其东则有蕙圃衡兰，芷若射干，穹穷昌蒲，江离麋芜，诸蔗猼且。其南则有平原广泽，登降陁靡，案衍坛曼，缘以大江，限以巫山。其高燥则生葴䔮苞荔，薛莎青<img class="kindle-cn-inline-character" src="Image00161.jpg" alt="" />
 。其卑湿则生藏莨蒹葭，东蔷雕胡，莲藕菰芦，庵<img class="kindle-cn-inline-character" src="Image00162.jpg" alt="" />
 轩芋，众物居之，不可胜图。其西则有涌泉清池，激水推移；外发芙蓉蔆华，内隐钜石白沙。其中则有神龟蛟鼍，瑇瑁鳖鼋。其北则有阴林巨树，楩楠豫章，桂椒木兰，蘖离朱杨，楂梸梬栗，橘柚芬芳。其上则有赤猿蠷蝚，鹓<img class="kindle-cn-inline-character" src="Image00163.jpg" alt="" />
 孔鸾，腾远射干。其下则有白虎玄豹，蟃蜒䝙豻，兕象野犀，穷奇獌狿。</p>
<p>“‘于是乃使<span class="kindle-cn-underline">专诸</span>
 之伦，手格此兽。<span class="kindle-cn-underline">楚王</span>
 乃驾驯驳之驷，乘雕玉之舆，靡鱼须之桡旃，曳明月之珠旗，建<span class="kindle-cn-underline">干将</span>
 之雄戟，左乌嗥之雕弓，右<span class="kindle-cn-underline">夏</span>
 服之劲箭：<span class="kindle-cn-underline">阳子</span>
 骖乘，<span class="kindle-cn-underline">纤阿</span>
 为御；案节未舒，即陵狡兽，辚邛邛，蹴距虚，轶野马而<img class="kindle-cn-inline-character" src="Image00164.jpg" alt="" />
 <img class="kindle-cn-inline-character" src="Image00165.jpg" alt="" />
 ，乘遗风而射游骐；鯈眒凄浰，雷动熛至，星流霆<a id="page674"></a>
 击，弓不虚发，中必决眦，洞胸达腋，绝乎心系，获若雨兽，掩草蔽地。于是<span class="kindle-cn-underline">楚王</span>
 乃弭节裴回，翱翔容与，览乎阴林，观壮士之暴怒，与猛兽之恐惧，徼<img class="kindle-cn-inline-character" src="Image00166.jpg" alt="" />
 受诎，殚睹众物之变态。</p>
<p>“‘于是<span class="kindle-cn-underline">郑</span>
 女曼姬，被阿锡，揄纻缟，杂纤罗，垂雾縠；襞积褰绉，纡徐委曲，郁桡谿谷；衯衯裶裶，扬袘恤削，蜚纤垂髾；扶与猗靡，噏呷萃蔡，下摩兰蕙，上拂羽盖，错翡翠之威蕤，缪绕玉绥；缥乎忽忽，若神仙之仿佛。</p>
<p>“‘于是乃相与獠于蕙圃，媻珊勃窣上金堤，揜翡翠，射<img class="kindle-cn-inline-character" src="Image00167.jpg" alt="" />
 ，微矰出，纤缴施，弋白鹄，连驾鹅，双鸧下，玄鹤加。怠而后发，游于清池；浮文鹢，扬桂枻，张翠帷，建羽盖，罔瑇瑁，钓紫贝；<img class="kindle-cn-inline-character" src="Image00168.jpg" alt="" />
 金鼓，吹鸣籁，榜人歌，声流喝，水虫骇，波鸿沸，涌泉起，奔扬会，礌石相击，硠硠礚礚，若雷霆之声，闻乎数百里之外。</p>
<p>“‘将息獠者，击灵鼓，起烽燧，车案行，骑就队，<img class="kindle-cn-inline-character" src="Image00169.jpg" alt="" />
 乎淫淫，班乎裔裔。于是<span class="kindle-cn-underline">楚王</span>
 乃登<span class="kindle-cn-underline">阳云之台</span>
 ，泊乎无为，澹乎自持，勺药之和具而后御之。不若大王终日驰骋而不下舆，脟割轮淬，自以为娱。臣窃观之，<span class="kindle-cn-underline">齐</span>
 殆不如。’于是王默然无以应仆也。”</p>
<p>
<span class="kindle-cn-underline">乌有先生</span>
 曰：“是何言之过也！足下不远千里，来况<span class="kindle-cn-underline">齐国</span>
 ，王悉发境内之士，而备车骑之众，以出田，乃欲戮力致获，以娱左右也，何名为夸哉！问<span class="kindle-cn-underline">楚</span>
 地之有无者，愿闻大国之风烈，先生之馀论也。今足下不称<span class="kindle-cn-underline">楚王</span>
 之德厚，而盛推<span class="kindle-cn-underline">云梦</span>
 以为高，奢言淫乐而显侈靡，窃为足下不取也。必若所言，固非<span class="kindle-cn-underline">楚国</span>
 之美也。有而言之，是章君之恶；无而言之，是害足下之信。章君之恶而伤私义，二者无一可，而先生行之，必且轻于<span class="kindle-cn-underline">齐</span>
 而累于<span class="kindle-cn-underline">楚</span>
 矣。且<span class="kindle-cn-underline">齐</span>
 东陼巨海，南有<span class="kindle-cn-underline">琅邪</span>
 ，观乎<span class="kindle-cn-underline">成山</span>
 ，射乎<span class="kindle-cn-underline">之罘</span>
 ，浮勃澥，游<span class="kindle-cn-underline">孟诸</span>
 ，邪与<span class="kindle-cn-underline">肃慎</span>
 为邻，右以<span class="kindle-cn-underline">汤谷</span>
 为界，秋田乎<span class="kindle-cn-underline">青丘</span>
 ，傍偟乎海外，吞若<span class="kindle-cn-underline">云梦</span>
 者八九，其于胸中曾不蒂芥。若乃俶傥瑰伟，异方殊类，珍怪鸟兽，万端鳞萃，充仞其中者，不可胜记，<span class="kindle-cn-underline">禹</span>
 不能名，<span class="kindle-cn-underline">契</span>
 不能计。然在诸侯之位，不敢言游戏之乐，苑囿之大；先生又见客，是以王辞而不复，何为无用应哉！”</p>
<p>
<span class="kindle-cn-underline">无是公</span>
 听然而笑曰：“<span class="kindle-cn-underline">楚</span>
 则失矣，<span class="kindle-cn-underline">齐</span>
 亦未为得也。夫使诸侯纳贡者，非为财币，所以述职也；封疆画界者，非为守御，所以禁淫也。今<span class="kindle-cn-underline">齐</span>
 列为东藩，而外私<span class="kindle-cn-underline">肃慎</span>
 ，捐国逾限，越海而田，其于义故未可也。且二君之论，不务明君臣之义而正诸侯之礼，徒事争游猎之乐，苑囿之大，欲以奢侈相胜，荒淫相越，此不可以扬名发誉，而适足以贬君自损<a id="page675"></a>
 也。且夫<span class="kindle-cn-underline">齐楚</span>
 之事又焉足道邪！君未睹夫巨丽也，独不闻天子之<span class="kindle-cn-underline">上</span>
 <span class="kindle-cn-underline">林</span>
 乎？</p>
<p>“左<span class="kindle-cn-underline">苍梧</span>
 ，右<span class="kindle-cn-underline">西极</span>
 ，<span class="kindle-cn-underline">丹水</span>
 更其南，<span class="kindle-cn-underline">紫渊</span>
 径其北；终始<span class="kindle-cn-underline">霸浐</span>
 ，出入<span class="kindle-cn-underline">泾</span>
 <span class="kindle-cn-underline">渭</span>
 ；<span class="kindle-cn-underline">酆鄗潦潏</span>
 ，纡馀委蛇，经营乎其内。荡荡兮八川分流，相背而异态。东西南北，驰骛往来，出乎<span class="kindle-cn-underline">椒丘</span>
 之阙，行乎<span class="kindle-cn-underline">洲淤</span>
 之浦，径乎<span class="kindle-cn-underline">桂林</span>
 之中，过乎泱莽之野。汨乎浑流，顺阿而下，赴隘陝之口。触穹石，激堆埼，沸乎暴怒，汹涌滂<img class="kindle-cn-inline-character" src="Image00170.jpg" alt="" />
 ，<img class="kindle-cn-inline-character" src="Image00171.jpg" alt="" />
 浡滵汩，湢测泌<img class="kindle-cn-inline-character" src="Image00172.jpg" alt="" />
 ，横流逆折，转腾潎洌，澎濞沆瀣，穹隆云挠，蜿蟺胶戾，逾波趋浥，莅莅下濑，批<img class="kindle-cn-inline-character" src="Image00173.jpg" alt="" />
 冲壅，奔扬滞沛，临坻注壑，瀺灂<img class="kindle-cn-inline-character" src="Image00174.jpg" alt="" />
 坠，湛湛隐隐，砰磅訇礚，潏潏淈淈，湁潗鼎沸，驰波跳沫，汩㴔漂疾，悠远长怀，寂漻无声，肆乎永归。然后灏溔潢漾，安翔徐徊，翯乎滈滈，东注<span class="kindle-cn-underline">大湖</span>
 ，衍溢陂池。于是乎蛟龙赤螭，<img class="kindle-cn-inline-character" src="Image00175.jpg" alt="" />
 螹离，<img class="kindle-cn-inline-character" src="Image00176.jpg" alt="" />
 鳙<img class="kindle-cn-inline-character" src="Image00177.jpg" alt="" />
 ，禺禺<img class="kindle-cn-inline-character" src="Image00178.jpg" alt="" />
 ，揵鳍擢尾，振鳞奋翼，潜处于深岩；鱼鳖欢声，万物众夥，明月珠子，玓<img class="kindle-cn-inline-character" src="Image00179.jpg" alt="" />
 <span class="kindle-cn-underline">江</span>
 靡，<span class="kindle-cn-underline">蜀</span>
 石黄碝，水玉磊砢，磷磷烂烂，采色澔旰，丛积乎其中。鸿鹄鹔鸨，<img class="kindle-cn-inline-character" src="Image00180.jpg" alt="" />
 鹅<img class="kindle-cn-inline-character" src="Image00181.jpg" alt="" />
 ，<img class="kindle-cn-inline-character" src="Image00182.jpg" alt="" />
 目，烦鹜<img class="kindle-cn-inline-character" src="Image00183.jpg" alt="" />
 <img class="kindle-cn-inline-character" src="Image00184.jpg" alt="" />
 ，<img class="kindle-cn-inline-character" src="Image00185.jpg" alt="" />
 鸬，群浮乎其上。汎淫泛滥，随风澹淡，与波摇荡，掩薄草渚，唼喋菁藻，咀嚼蔆藕。</p>
<p>于是乎崇山<img class="kindle-cn-inline-character" src="Image00186.jpg" alt="" />
 ，崔巍嵯峨，深林钜木，崭岩<img class="kindle-cn-inline-character" src="Image00187.jpg" alt="" />
 嵯，<span class="kindle-cn-underline">九嵏</span>
 、<span class="kindle-cn-underline">嶻嶭</span>
 、<span class="kindle-cn-underline">南</span>
 <span class="kindle-cn-underline">山</span>
 峨峨，岩陁<img class="kindle-cn-inline-character" src="Image00188.jpg" alt="" />
 锜，嶊崣崛崎，振谿通谷，蹇产沟渎，谽呀豁<img class="kindle-cn-inline-character" src="Image00189.jpg" alt="" />
 ，阜陵别岛，崴磈嵔瘣，丘虚崛<img class="kindle-cn-inline-character" src="Image00190.jpg" alt="" />
 ，隐辚郁<img class="kindle-cn-inline-character" src="Image00191.jpg" alt="" />
 ，登降施靡，陂池貏豸，沇溶淫鬻，散涣夷陆，亭皋千里，靡不被筑。掩以绿蕙，被以江离，糅以蘪芜，杂以流夷。専结缕，<img class="kindle-cn-inline-character" src="Image00192.jpg" alt="" />
 戾莎，揭车衡兰，稿本射干，茈姜蘘荷，<img class="kindle-cn-inline-character" src="Image00193.jpg" alt="" />
 橙若荪，鲜枝黄砾，蒋芧青<img class="kindle-cn-inline-character" src="Image00194.jpg" alt="" />
 ，布濩闳泽，延曼太原，丽靡广衍，应风披靡，吐芳扬烈，郁郁斐斐，众香发越，肸蚃布写，䁆<img class="kindle-cn-inline-character" src="Image00195.jpg" alt="" />
 芯勃。</p>
<p>“于是乎周览泛观，瞋盼轧沕，芒芒恍忽，视之无端，察之无崖。日出东沼，入于西陂。其南则隆冬生长，踊水躣波；兽则<img class="kindle-cn-inline-character" src="Image00196.jpg" alt="" />
 旄獏犛，沈牛麈麋，赤首圜题，穷奇象犀。其北则盛夏含冻裂地，涉冰揭河；兽则麒麟角<img class="kindle-cn-inline-character" src="Image00197.jpg" alt="" />
 ，<img class="kindle-cn-inline-character" src="Image00165.jpg" alt="" />
 橐驼，蛩蛩<img class="kindle-cn-inline-character" src="Image00198.jpg" alt="" />
 <img class="kindle-cn-inline-character" src="Image00199.jpg" alt="" />
 ，<img class="kindle-cn-inline-character" src="Image00200.jpg" alt="" />
 驴骡。</p>
<p>“于是乎离宫别馆，弥山跨谷，高廊四注，重坐曲阁，华榱璧珰，辇道<img class="kindle-cn-inline-character" src="Image00201.jpg" alt="" />
 属，步<img class="kindle-cn-inline-character" src="Image00202.jpg" alt="" />
 周流，长途中宿。夷<span class="kindle-cn-underline">嵏</span>
 筑堂，累台增成，岩穾洞房，俯杳眇而无见，仰攀橑而扪天，奔星更于闺闼，宛虹拖于楣轩。青虬蚴蟉于东箱，象舆婉蝉于西清，<span class="kindle-cn-underline">灵圉</span>
 燕于闲观，<span class="kindle-cn-underline">偓佺</span>
 之伦暴于南荣，醴泉涌于清室，通川过乎中庭。槃石裖崖，嵚岩倚倾，嵯峨磼礏，刻削峥嵘，玫瑰碧琳，珊瑚丛生，瑉玉旁唐，瑸斒文鳞，赤瑕驳荦，杂臿其间，垂绥<a id="page676"></a>
 琬琰，<span class="kindle-cn-underline">和氏</span>
 出焉。</p>
<p>“于是乎卢橘夏孰，黄甘橙楱，枇杷橪柿，楟柰厚朴，梬枣杨梅，樱桃蒲陶，隐夫郁棣，榙<img class="kindle-cn-inline-character" src="Image00203.jpg" alt="" />
 荔枝，罗乎后宫，列乎北园。<img class="kindle-cn-inline-character" src="Image00204.jpg" alt="" />
 丘陵，下平原，扬翠叶，杌紫茎，发红华，秀朱荣，煌煌扈扈，照曜钜野。沙棠栎槠，华泛檘栌，留落胥馀，仁频并闾，欃檀木兰，豫章女贞，长千仞，大连抱，夸条直畅，实叶葰茂，攒立丛倚，连卷累佹，崔错癹骫，阬衡<img class="kindle-cn-inline-character" src="Image00205.jpg" alt="" />
 砢，垂条扶於，落英幡<img class="kindle-cn-inline-character" src="Image00201.jpg" alt="" />
 ，纷容萧<img class="kindle-cn-inline-character" src="Image00206.jpg" alt="" />
 ，旖旎从风，浏莅芔吸，盖象金石之声，管籥之音。柴池茈虒，旋环后宫，杂遝累辑，被山缘谷，循阪下隰，视之无端，究之无穷。</p>
<p>“于是玄猿素雌，蜼玃飞<img class="kindle-cn-inline-character" src="Image00207.jpg" alt="" />
 ，蛭蜩蠷蝚，<img class="kindle-cn-inline-character" src="Image00208.jpg" alt="" />
 胡縠蛫，栖息乎其间；长啸哀鸣，翩幡互经，夭<img class="kindle-cn-inline-character" src="Image00209.jpg" alt="" />
 枝格，偃蹇杪颠。于是乎隃绝梁，腾殊榛，捷垂条，踔稀间，牢落陆离，烂曼远迁。</p>
<p>“若此辈者，数千百处。嬉游往来，宫宿馆舍，庖厨不徙，后宫不移，百官备具。</p>
<p>“于是乎背秋涉冬，天子校猎。乘镂象，六玉虬，拖霓旌，靡云旗，前皮轩，后道游；<span class="kindle-cn-underline">孙叔</span>
 奉辔，<span class="kindle-cn-underline">卫公</span>
 骖乘，扈从横行，出乎四校之中。鼓严簿，纵獠者，<span class="kindle-cn-underline">江河</span>
 为阹，<span class="kindle-cn-underline">泰山</span>
 为橹，车骑雷起，隐天动地，先后陆离，离散别追，淫淫裔裔，缘陵流泽，云布雨施。</p>
<p>“生貔豹，搏豺狼，手熊罴，足野羊，蒙鹖苏，绔白虎，被豳文，跨野马。陵三嵏之危，下碛历之坻；<img class="kindle-cn-inline-character" src="Image00210.jpg" alt="" />
 陖赴险，越壑厉水。推蜚廉，弄解豸，格瑕蛤，铤猛氏，罥<img class="kindle-cn-inline-character" src="Image00211.jpg" alt="" />
 ，射封豕。箭不苟害，解脰陷脑；弓不虚发，应声而倒。于是乎乘舆弥节裴回，翱翔往来，睨部曲之进退，览将率之变态。然后浸潭促节，鯈夐远去，流离轻禽，蹴履狡兽，<img class="kindle-cn-inline-character" src="Image00212.jpg" alt="" />
 白鹿，捷狡兔，轶赤电，遗光耀，追怪物，出宇宙，弯繁弱，满白羽，射游枭，栎蜚虡，择肉后发，先中命处，弦矢分，艺殪仆。</p>
<p>“然后扬节而上浮，陵惊风，历骇飙，乘虚无，与神俱，辚玄鹤，乱昆鸡，遒孔鸾，促<img class="kindle-cn-inline-character" src="Image00213.jpg" alt="" />
 ，拂鹥鸟，捎凤皇，捷鸳雏，俺焦明。</p>
<p>“道尽涂殚，回车而还。招摇乎襄羊，降集乎北纮，率乎直指，暗乎反乡。蹶石关，历封峦，过<img class="kindle-cn-inline-character" src="Image00214.jpg" alt="" />
 <span class="kindle-cn-underline">鹊</span>
 ，望<span class="kindle-cn-underline">露寒</span>
 ，下<span class="kindle-cn-underline">棠梨</span>
 ，息<span class="kindle-cn-underline">宜春</span>
 ，西驰<span class="kindle-cn-underline">宣</span>
 <span class="kindle-cn-underline">曲</span>
 ，濯鹢<span class="kindle-cn-underline">牛首</span>
 ，登<span class="kindle-cn-underline">龙台</span>
 ，掩<span class="kindle-cn-underline">细柳</span>
 ，观士大夫之勤略，钧獠者之所得获。徒车之所辚轹，乘骑之所蹂若，人民之所蹈躤，与其穷极倦<img class="kindle-cn-inline-character" src="Image00215.jpg" alt="" />
 ，惊惮慑伏，不被创刃而死者，佗佗籍籍，填阬满谷，掩平弥泽。</p>
<p>“于是乎游戏懈怠，置酒乎昊天之台，张乐乎<img class="kindle-cn-inline-character" src="Image00216.jpg" alt="" />
 之宇；撞千石之<a id="page677"></a>
 钟，立万石之钜；建翠华之旗，树灵鼍之鼓。奏<span class="kindle-cn-underline">陶唐氏</span>
 之舞，听<span class="kindle-cn-underline">葛天氏</span>
 之歌，千人唱，万人和，山陵为之震动，川谷为之荡波。巴俞<span class="kindle-cn-underline">宋蔡</span>
 ，<span class="kindle-cn-underline">淮</span>
 <span class="kindle-cn-underline">南</span>
 于遮，<span class="kindle-cn-underline">文成颠</span>
 歌，族举递奏，金鼓迭起，铿<img class="kindle-cn-inline-character" src="Image00217.jpg" alt="" />
 铛<img class="kindle-cn-inline-character" src="Image00218.jpg" alt="" />
 ，洞心骇耳。<span class="kindle-cn-underline">荆吴</span>
 <span class="kindle-cn-underline">郑卫</span>
 之声，<span class="kindle-cn-quxian">韶濩武象</span>
 之乐，阴淫案衍之音，<span class="kindle-cn-underline">鄢郢</span>
 缤纷，<span class="kindle-cn-quxian">激楚</span>
 结风，俳优侏儒，<span class="kindle-cn-underline">狄鞮</span>
 之倡，所以娱耳目而乐心意者，丽靡烂漫于前，靡曼美色于后。</p>
<p>“若夫<span class="kindle-cn-underline">青琴宓妃</span>
 之徒，绝殊离俗，姣冶娴都，靓庄刻饬，便嬛绰约，柔桡嬛嬛，娬媚姌袅；抴独茧之褕袘，眇阎易以戌削，媥姺徶<img class="kindle-cn-inline-character" src="Image00219.jpg" alt="" />
 ，与世殊服；芬香沤郁，酷烈淑郁；皓齿粲烂，宜笑旳<img class="kindle-cn-inline-character" src="Image00220.jpg" alt="" />
 ；长眉连娟，微睇绵藐；色授魂与，心愉于侧。</p>
<p>“于是酒中乐酣，天子芒然而思，似若有亡。曰：‘嗟乎，此泰奢侈！朕以览听馀闲，无事弃日，顺天道以杀伐，时休息于此，恐后世靡丽，遂往而不反，非所以为继嗣创业垂统也。’于是乃解酒罢猎，而命有司曰：‘地可以垦辟，悉为农郊，以赡萌隶；<img class="kindle-cn-inline-character" src="Image00221.jpg" alt="" />
 墙填堑，使山泽之民得至焉。实陂池而勿禁，虚宫观而勿仞。发仓廪以振贫穷，补不足，恤鳏寡，存孤独。出德号，省刑罚，改制度，易服色，更正朔，与天下为始。'</p>
<p>“于是历吉日以齐戒，袭朝衣，乘法驾，建华旗，鸣玉鸾，游乎<span class="kindle-cn-quxian">六艺</span>
 之囿，骛乎仁义之涂，览观<span class="kindle-cn-quxian">春秋</span>
 之林，射<span class="kindle-cn-quxian">貍首</span>
 ，兼<span class="kindle-cn-quxian">驺虞</span>
 ，弋玄鹤，建干戚，载云罕，揜群<span class="kindle-cn-quxian">雅</span>
 ，悲<span class="kindle-cn-quxian">伐檀</span>
 ，乐乐胥，修容乎<span class="kindle-cn-quxian">礼</span>
 园，翱翔乎<span class="kindle-cn-quxian">书</span>
 圃，述<span class="kindle-cn-quxian">易</span>
 道，放怪兽，登明堂，坐清庙，恣群臣，奏得失，四海之内，靡不受获。于斯之时，天下大说，向风而听，随流而化，喟然兴道而迁义，刑错而不用，德隆乎<span class="kindle-cn-underline">三皇</span>
 ，功羡于<span class="kindle-cn-underline">五帝</span>
 。若此，故猎乃可喜也。</p>
<p>“若夫终日暴露驰骋，劳神苦形，罢车马之用，抏士卒之精，费府库之财，而无德厚之恩，务在独乐，不顾众庶，忘国家之政，而贪雉兔之获，则仁者不由也。从此观之，<span class="kindle-cn-underline">齐楚</span>
 之事，岂不哀哉！地方不过千里，而囿居九百，是草木不得垦辟，而民无所食也。夫以诸侯之细，而乐万乘之所侈，仆恐百姓之被其尤也。”</p>
<p>于是二子愀然改容，超若自失，逡巡避席曰：“鄙人固陋，不知忌讳，乃今日见教，谨闻命矣。”</p>
<p>赋奏，天子以为郎。<span class="kindle-cn-underline">无是公</span>
 言天子<span class="kindle-cn-underline">上林</span>
 广大，山谷水泉万物，及<span class="kindle-cn-underline">子虚</span>
 言<span class="kindle-cn-underline">楚云梦</span>
 所有甚众，侈靡过其实，且非义理所尚，故删取其要，归正道而论之。</p>
<p><a id="page678"></a>
 <span class="kindle-cn-underline">相如</span>
 为郎数岁，会<span class="kindle-cn-underline">唐蒙</span>
 使略通<span class="kindle-cn-underline">夜郎</span>
 西<span class="kindle-cn-underline">僰</span>
 中，发<span class="kindle-cn-underline">巴蜀</span>
 吏卒千人，郡又多为发转漕万馀人，用兴法诛其渠帅，<span class="kindle-cn-underline">巴蜀</span>
 民大惊恐。上闻之，乃使<span class="kindle-cn-underline">相如</span>
 责<span class="kindle-cn-underline">唐蒙</span>
 ，因喻告<span class="kindle-cn-underline">巴蜀</span>
 民以非上意。檄曰：</p>
<div class="kindle-cn-para-2em-indent">
<p>告<span class="kindle-cn-underline">巴蜀</span>
 太守：蛮夷自擅不讨之日久矣，时侵犯边境，劳士大夫。陛下即位，存抚天下，辑安中国。然后兴师出兵，北征<span class="kindle-cn-underline">匈奴</span>
 ，单于怖骇，交臂受事，诎膝请和。<span class="kindle-cn-underline">康居西域</span>
 ，重译请朝，稽首来享。移师东指，<span class="kindle-cn-underline">闽越</span>
 相诛。右吊<span class="kindle-cn-underline">番禺</span>
 ，太子入朝。<span class="kindle-cn-underline">南夷</span>
 之君，<span class="kindle-cn-underline">西僰</span>
 之长，常效贡职，不敢怠堕，延颈举踵，喁喁然皆争归义，欲为臣妾，道里辽远，山川阻深，不能自致。夫不顺者已诛，而为善者未赏，故遣中郎将往宾之，发<span class="kindle-cn-underline">巴蜀</span>
 士民各五百人，以奉币帛，卫使者不然，靡有兵革之事，战斗之患。今闻其乃发军兴制，惊惧子弟，忧患长老，郡又擅为转粟运输，皆非陛下之意也。当行者或亡逃自贼杀，亦非人臣之节也。</p>
<p>夫边郡之士，闻烽举燧燔，皆摄弓而驰，荷兵而走，流汗相属，唯恐居后，触白刃，冒流矢，义不反顾，计不旋踵，人怀怒心，如报私仇。彼岂乐死恶生，非编列之民，而与<span class="kindle-cn-underline">巴蜀</span>
 异主哉？计深虑远，急国家之难，而乐尽人臣之道也。故有剖符之封，析珪而爵，位为通侯，居列东第，终则遗显号于后世，传土地于子孙，行事甚忠敬，居位甚安佚，名声施于无穷，功烈著而不灭。是以贤人君子，肝脑涂中原，膏液润野草而不辞也。今奉币役至<span class="kindle-cn-underline">南夷</span>
 ，即自贼杀，或亡逃抵诛，身死无名，谥为至愚，耻及父母，为天下笑。人之度量相越，岂不远哉！然此非独行者之罪也，父兄之教不先，子弟之率不谨也；寡廉鲜耻，而俗不长厚也。其被刑戮，不亦宜乎！</p>
<p>陛下患使者有司之若彼，悼不肖愚民之如此，故遣信使晓喻百姓以发卒之事，因数之以不忠死亡之罪，让三老孝弟以不教诲之过。方今田时，重烦百姓，已亲见近县，恐远所谿谷山泽之民不遍闻，檄到，亟下县道，使咸知陛下之意，唯毋忽也。</p>
</div>
<p>
<span class="kindle-cn-underline">相如</span>
 还报。<span class="kindle-cn-underline">唐蒙</span>
 已略通<span class="kindle-cn-underline">夜郎</span>
 ，因通<span class="kindle-cn-underline">西南夷道</span>
 ，发<span class="kindle-cn-underline">巴</span>
 、<span class="kindle-cn-underline">蜀</span>
 、<span class="kindle-cn-underline">广汉</span>
 卒，作者数万人。治道二岁，道不成，士卒多物故，费以巨万计。<span class="kindle-cn-underline">蜀</span>
 民及<span class="kindle-cn-underline">汉</span>
 用事者多言其不便。是时<span class="kindle-cn-underline">邛筰</span>
 之君长闻<span class="kindle-cn-underline">南夷</span>
 与<span class="kindle-cn-underline">汉</span>
 通，得赏赐多，多欲愿为内臣妾，请吏，比<span class="kindle-cn-underline">南夷</span>
 。天子问<span class="kindle-cn-underline">相如</span>
 ，<span class="kindle-cn-underline">相如</span>
 曰：“<span class="kindle-cn-underline">邛</span>
 、<span class="kindle-cn-underline">筰</span>
 、<span class="kindle-cn-underline">冉</span>
 、<img class="kindle-cn-inline-character" src="Image00158.jpg" alt="" />
 者近<span class="kindle-cn-underline">蜀</span>
 ，道亦易通，<span class="kindle-cn-underline">秦</span>
 时尝通为郡县，至<span class="kindle-cn-underline">汉</span>
 兴而罢。今诚复通，为置郡县，愈于<span class="kindle-cn-underline">南夷</span>
 。”天子以为然，乃拜<span class="kindle-cn-underline">相如</span>
 为中郎将，建节往使。副使<span class="kindle-cn-underline">王然于</span>
 、<span class="kindle-cn-underline">壶充国</span>
 、<span class="kindle-cn-underline">吕越人</span>
 驰四乘之传，因<span class="kindle-cn-underline">巴蜀</span>
 吏币物以赂<span class="kindle-cn-underline">西夷</span>
 。至<span class="kindle-cn-underline">蜀</span>
 ，<span class="kindle-cn-underline">蜀</span>
 太守以下郊迎，县令负弩矢先驱，<a id="page679"></a>
 <span class="kindle-cn-underline">蜀</span>
 人以为宠。于是<span class="kindle-cn-underline">卓王孙</span>
 、<span class="kindle-cn-underline">临邛</span>
 诸公皆因门下献牛酒以交欢。<span class="kindle-cn-underline">卓王孙</span>
 喟然而叹，自以得使女尚<span class="kindle-cn-underline">司马长卿</span>
 晚，而厚分与其女财，与男等同。<span class="kindle-cn-underline">司马长卿</span>
 便略定<span class="kindle-cn-underline">西夷</span>
 ，<span class="kindle-cn-underline">邛</span>
 ，<span class="kindle-cn-underline">筰</span>
 、<span class="kindle-cn-underline">冉</span>
 、<img class="kindle-cn-inline-character" src="Image00158.jpg" alt="" />
 、<span class="kindle-cn-underline">斯榆</span>
 之君皆请为内臣。除边关，关益斥，西至<span class="kindle-cn-underline">沫</span>
 、<span class="kindle-cn-underline">若水</span>
 ，南至<span class="kindle-cn-underline">牂柯</span>
 为徼，通<span class="kindle-cn-underline">零关</span>
 道，桥<span class="kindle-cn-underline">孙水</span>
 以通<span class="kindle-cn-underline">邛都</span>
 。还报天子，天子大说。</p>
<p>
<span class="kindle-cn-underline">相如</span>
 使时，<span class="kindle-cn-underline">蜀</span>
 长老多言通<span class="kindle-cn-underline">西南夷</span>
 不为用，唯大臣亦以为然。<span class="kindle-cn-underline">相如</span>
 欲谏，业已建之，不敢，乃著书，籍以<span class="kindle-cn-underline">蜀</span>
 父老为辞，而己诘难之，以风天子，且因宣其使指，令百姓知天子之意。其辞曰：</p>
<div class="kindle-cn-para-2em-indent">
<p>
<span class="kindle-cn-underline">汉</span>
 兴七十有八载，德茂存乎六世，威武纷纭，湛恩汪<img class="kindle-cn-inline-character" src="Image00222.jpg" alt="" />
 ，群生澍濡，洋溢乎方外。于是乃命使西征，随流而攘，风之所被，罔不披靡。因朝<span class="kindle-cn-underline">冉</span>
 从<img class="kindle-cn-inline-character" src="Image00158.jpg" alt="" />
 ，定<span class="kindle-cn-underline">筰</span>
 存<span class="kindle-cn-underline">邛</span>
 ，略<span class="kindle-cn-underline">斯榆</span>
 ，举<span class="kindle-cn-underline">苞满</span>
 ，结轶还辕，东乡将报，至于<span class="kindle-cn-underline">蜀</span>
 都。</p>
<p>耆老大夫荐绅先生之徒二十有七人，俨然造焉。辞毕，因进曰：“盖闻天子之于夷狄也，其义羁縻勿绝而已。今罢三郡之士，通<span class="kindle-cn-underline">夜郎</span>
 之涂，三年于兹，而功不竟，士卒劳倦，万民不赡，今又接以<span class="kindle-cn-underline">西夷</span>
 ，百姓力屈，恐不能卒业，此亦使者之累也，窃为左右患之。且夫<span class="kindle-cn-underline">邛</span>
 、<span class="kindle-cn-underline">筰</span>
 、<span class="kindle-cn-underline">西</span>
 <span class="kindle-cn-underline">僰</span>
 之与中国并也，历年兹多，不可记已。仁者不以德来，强者不以力并，意者其殆不可乎！今割齐民以附夷狄，弊所恃以事无用，鄙人固陋，不识所谓。”</p>
<p>使者曰：“乌谓此邪？必若所云，则是<span class="kindle-cn-underline">蜀</span>
 不变服而<span class="kindle-cn-underline">巴</span>
 不化俗也。余尚恶闻若说？然斯事体大，固非观者之所觏也。余之行急，其详不可得闻已，请为大夫粗陈其略。</p>
<p>“盖世必有非常之人，然后有非常之事；有非常之事，然后有非常之功。非常者，固常人之所异也。故曰非常之原，黎民惧焉；及臻厥成，天下晏如也。</p>
<p>“昔者鸿水浡出，泛滥衍溢，民人登降移徙，陭<img class="kindle-cn-inline-character" src="Image00223.jpg" alt="" />
 而不安。<span class="kindle-cn-underline">夏后氏</span>
 戚之，乃堙鸿水，决江疏河，漉沈赡菑，东归之于海，而天下永宁。当斯之勤，岂唯民哉。心烦于虑而身亲其劳，躬胝无胈，肤不生毛。故休烈显乎无穷，声称浃乎于兹。</p>
<p>“且夫贤君之践位也。岂特委琐握龊，拘文牵俗，循诵习传，当世取说云尔哉！必将崇论闳议，创业垂统，为万世规。故驰骛乎兼容并包，而勤思乎参天贰地。且<span class="kindle-cn-quxian">诗</span>
 不云乎：‘普天之下，莫非王土；率土之滨，莫非王臣。’是以六合之内，八方之外，浸浔衍溢，怀生之物有不浸<a id="page680"></a>
 润于泽者，贤君耻之。今封疆之内，冠带之伦，咸获嘉祉，靡有阙遗矣。而夷狄殊俗之国，辽绝异党之地，舟舆不通，人迹罕至，政教未加，流风犹微。内之则犯义侵礼于边境，外之则邪行横作，放弑其上。君臣易位，尊卑失序，父兄不辜，幼孤为奴，系累号泣，内向而怨，曰‘盖闻中国有至仁焉，德洋而恩普，物靡不得其所，今独曷为遗己’。举踵思慕，若枯旱之望雨。盭夫为之垂涕，况乎上圣，又恶能已？故北出师以讨强<span class="kindle-cn-underline">胡</span>
 ，南驰使以诮劲<span class="kindle-cn-underline">越</span>
 。四面风德，二方之君鳞集仰流，愿得受号者以亿计。故乃关<span class="kindle-cn-underline">沬</span>
 、<span class="kindle-cn-underline">若</span>
 ，徼<span class="kindle-cn-underline">牂柯</span>
 ，镂<span class="kindle-cn-underline">零山</span>
 ，梁<span class="kindle-cn-underline">孙原</span>
 。创道德之涂，垂仁义之统。将博恩广施，远抚长驾，使疏逖不闭，阻深暗昧得耀乎光明，以偃甲兵于此，而息诛伐于彼。遐迩一体，中外提福，不亦康乎？夫拯民于沈溺，奉至尊之休德，反衰世之陵迟，继<span class="kindle-cn-underline">周氏</span>
 之绝业，斯乃天子之急务也。百姓虽劳，又恶可以已哉？</p>
<p>“且夫王事固未有不始于忧勤，而终于佚乐者也。然则受命之符，合在于此矣。方将增<span class="kindle-cn-underline">泰山</span>
 之封，加<span class="kindle-cn-underline">梁父</span>
 之事，鸣和鸾，扬乐颂，上咸五，下登三。观者未睹指，听者未闻音，犹鹪明已翔乎寥廓，而罗者犹视乎薮泽。悲夫！”</p>
<p>于是诸大夫芒然丧其所怀来而失厥所以进，喟然并称曰：“允哉<span class="kindle-cn-underline">汉</span>
 德，此鄙人之所愿闻也。百姓虽怠，请以身先之。”敞罔靡徙，因迁延而辞避。</p>
<p class="kindle-cn-noindent">其后人有上书言<span class="kindle-cn-underline">相如</span>
 使时受金，失官。居岁馀，复召为郎。<br/>
<br/>
</p>
</div>
<p>
<span class="kindle-cn-underline">相如</span>
 口吃而善著书。常有消渴疾。与<span class="kindle-cn-underline">卓氏</span>
 婚，饶于财。其进仕宦，未尝肯与公卿国家之事，称病闲居，不慕官爵。常从上至<span class="kindle-cn-underline">长杨</span>
 猎，是时天子方好自击熊彘，驰逐野兽，<span class="kindle-cn-underline">相如</span>
 上疏谏之。其辞曰：</p>
<div class="kindle-cn-para-2em-indent">
<p>臣闻物有同类而殊能者，故力称<span class="kindle-cn-underline">乌获</span>
 ，捷言<span class="kindle-cn-underline">庆忌</span>
 ，勇期<span class="kindle-cn-underline">贲</span>
 、<span class="kindle-cn-underline">育</span>
 。臣之愚，窃以为人诚有之，兽亦宜然。今陛下好陵阻险，射猛兽，卒然遇轶材之兽，骇不存之地，犯属车之清尘，舆不及还辕，人不暇施巧，虽有<span class="kindle-cn-underline">乌获</span>
 、<span class="kindle-cn-underline">逢蒙</span>
 之伎，力不得用，枯木朽株尽为害矣。是<span class="kindle-cn-underline">胡越</span>
 起于毂下，而<span class="kindle-cn-underline">羌夷</span>
 接轸也，岂不殆哉！虽万全无患，然本非天子之所宜近也。</p>
<p>且夫清道而后行，中路而后驰，犹时有衔橛之变，而况涉乎蓬蒿，驰乎丘坟，前有利兽之乐而内无存变之意，其为祸也不亦难矣！夫轻万乘之重不以为安而乐，出于万有一危之涂以为娱，臣窃为陛下不取也。</p>
<p><a id="page681"></a>
 盖明者远见于未萌而智者避危于无形，祸固多藏于隐微而发于人之所忽者也。故鄙谚曰“家累千金，坐不垂堂”。此言虽小，可以喻大。臣愿陛下之留意幸察。</p>
<p class="kindle-cn-para-left">上善之。还过<span class="kindle-cn-underline">宜春宫</span>
 ，<span class="kindle-cn-underline">相如</span>
 奏赋以哀<span class="kindle-cn-underline">二世</span>
 行失也。其辞曰：</p>
<p>登陂阤之长阪兮，坌入曾宫之嵯峨。临<span class="kindle-cn-underline">曲江</span>
 之<img class="kindle-cn-inline-character" src="Image00224.jpg" alt="" />
 州兮，望南山之参差。岩岩深山之谾谾兮，通谷豁兮谽谺。汨淢噏习以永逝兮，注平皋之广衍。观众树之塕<img class="kindle-cn-inline-character" src="Image00225.jpg" alt="" />
 兮，览竹林之榛榛。东驰土山兮，北揭石濑。弥节容与兮，历吊<span class="kindle-cn-underline">二世</span>
 。持身不谨兮，亡国失埶。信谗不寤兮，宗庙灭绝。呜呼哀哉！操行之不得兮，坟墓芜秽而不修兮，魂无归而不食。夐邈绝而不齐兮，弥久远而愈佅。精罔阆而飞扬兮，拾九天而永逝。呜呼哀哉！</p>
</div>
<p>
<span class="kindle-cn-underline">相如</span>
 拜为<span class="kindle-cn-underline">孝文园</span>
 令。天子既美<span class="kindle-cn-underline">子虚</span>
 之事，<span class="kindle-cn-underline">相如</span>
 见上好仙道，因曰：“<span class="kindle-cn-underline">上</span>
 <span class="kindle-cn-underline">林</span>
 之事未足美也，尚有靡者。臣尝为<span class="kindle-cn-quxian">大人赋</span>
 ，未就，请具而奏之。”<span class="kindle-cn-underline">相如</span>
 以为列仙之传居山泽间，形容甚臞，此非帝王之仙意也，乃遂就<span class="kindle-cn-quxian">大人赋</span>
 。其辞曰：</p>
<div class="kindle-cn-para-2em-indent">
<p>世有大人兮，在于<span class="kindle-cn-underline">中州</span>
 。宅弥万里兮，曾不足以少留。悲世俗之迫隘兮，朅轻举而远游。垂绛幡之素蜺兮，载云气而上浮。建<span class="kindle-cn-underline">格泽</span>
 之长竿兮，总光耀之采旄。垂<span class="kindle-cn-underline">旬始</span>
 以为幓兮，抴彗星而为髾。掉指桥以偃蹇兮，又旖旎以招摇。揽<span class="kindle-cn-underline">欃枪</span>
 以为旌兮，靡屈虹而为绸。红杳渺以眩湣兮，猋风涌而云浮。驾应龙象舆之蠖略逶丽兮，骖赤螭青虬之<img class="kindle-cn-inline-character" src="Image00226.jpg" alt="" />
 蟉蜿蜒。低卬夭<img class="kindle-cn-inline-character" src="Image00227.jpg" alt="" />
 据以骄骜兮，诎折隆穷蠼以连卷。沛艾赳螑仡以佁儗兮，放散畔岸骧以孱颜。跮踱<img class="kindle-cn-inline-character" src="Image00228.jpg" alt="" />
 辖容以委丽兮，绸缪偃蹇怵㚟以梁倚。纠蓼叫奡蹋以艐路兮，蔑蒙踊跃腾而狂趡。莅飒卉翕嫖至电过兮，焕然雾除，霍然云消。</p>
<p>邪绝少阳而登太阴兮，与真人乎相求。互折窈窕以右转兮，横厉<span class="kindle-cn-underline">飞泉</span>
 以正东。悉征灵圉而选之兮，部乘众神于<span class="kindle-cn-underline">瑶光</span>
 。使<span class="kindle-cn-underline">五帝</span>
 先导兮，反<span class="kindle-cn-underline">太一</span>
 而后<span class="kindle-cn-underline">陵阳</span>
 。左<span class="kindle-cn-underline">玄冥</span>
 而右<span class="kindle-cn-underline">含雷</span>
 兮，前<span class="kindle-cn-underline">陆离</span>
 而后<span class="kindle-cn-underline">潏湟</span>
 。厮<span class="kindle-cn-underline">征伯侨</span>
 而役<span class="kindle-cn-underline">羡门</span>
 兮，属<span class="kindle-cn-underline">岐伯</span>
 使尚方。<span class="kindle-cn-underline">祝融</span>
 惊而跸御兮，清雰气而后行。屯余车其万乘兮，<img class="kindle-cn-inline-character" src="Image00229.jpg" alt="" />
 云盖而树华旗。使<span class="kindle-cn-underline">句芒</span>
 其将行兮，吾欲往乎南嬉。</p>
<p>历<span class="kindle-cn-underline">唐尧</span>
 于<span class="kindle-cn-underline">崇山</span>
 兮，过<span class="kindle-cn-underline">虞舜</span>
 于<span class="kindle-cn-underline">九疑</span>
 。纷湛湛其差错兮，杂遝胶葛以方驰。骚扰冲苁其相纷挈兮，滂濞泱轧洒以林离。钻罗列聚丛以茏茸兮，衍曼流烂坛以陆离。径入<span class="kindle-cn-underline">雷室</span>
 之砰磷郁律兮，洞出<span class="kindle-cn-underline">鬼谷</span>
 之崫礨嵬<img class="kindle-cn-inline-character" src="Image00230.jpg" alt="" />
 。遍览八<img class="kindle-cn-inline-character" src="Image00231.jpg" alt="" />
 而观四荒兮，朅渡九江而越五河。经营<span class="kindle-cn-underline">炎火</span>
 而浮<span class="kindle-cn-underline">弱</span>
 <a id="page682"></a>
 <span class="kindle-cn-underline">水</span>
 兮，杭绝浮渚而涉<span class="kindle-cn-underline">流沙</span>
 。奄息<span class="kindle-cn-underline">总极</span>
 泛滥水嬉兮，使<span class="kindle-cn-underline">灵娲</span>
 鼓瑟而舞<span class="kindle-cn-underline">冯</span>
 <span class="kindle-cn-underline">夷</span>
 。时若<img class="kindle-cn-inline-character" src="Image00225.jpg" alt="" />
 <img class="kindle-cn-inline-character" src="Image00225.jpg" alt="" />
 将混浊兮，召<span class="kindle-cn-underline">屏翳</span>
 诛<span class="kindle-cn-underline">风伯</span>
 而刑<span class="kindle-cn-underline">雨师</span>
 。西望<span class="kindle-cn-underline">昆仑</span>
 之轧沕洸忽兮，直径驰乎<span class="kindle-cn-underline">三危</span>
 。排<span class="kindle-cn-underline">阊阖</span>
 而入帝宫兮，载玉女而与之归。舒<span class="kindle-cn-underline">阆</span>
 <span class="kindle-cn-underline">风</span>
 而摇集兮，亢乌腾而一止。低回<span class="kindle-cn-underline">阴山</span>
 翔以纡曲兮，吾乃今目睹<span class="kindle-cn-underline">西王</span>
 <span class="kindle-cn-underline">母</span>
 皬然白首。载胜而穴处兮，亦幸有三足乌为之使。必长生若此而不死兮，虽济万世不足以喜。</p>
<p>回车朅来兮，绝道<span class="kindle-cn-underline">不周</span>
 ，会食<span class="kindle-cn-underline">幽都</span>
 。呼吸沆瀣兮餐朝霞，噍咀芝英兮叽琼华。<img class="kindle-cn-inline-character" src="Image00232.jpg" alt="" />
 侵浔而高纵兮，纷鸿涌而上厉。贯列缺之倒景兮，涉<span class="kindle-cn-underline">丰隆</span>
 之滂沛。驰游道而修降兮，骛遗雾而远逝。迫区中之隘陕兮，舒节出乎北垠，遗屯骑于<span class="kindle-cn-underline">玄阙</span>
 兮，轶先驱于<span class="kindle-cn-underline">寒门</span>
 。下峥嵘而无地兮，上寥廓而无天。视眩眠而无见兮，听惝恍而无闻。乘虚无而上假兮，超无友而独存。</p>
<p class="kindle-cn-para-left">
<span class="kindle-cn-underline">相如</span>
 既奏<span class="kindle-cn-quxian">大人之颂</span>
 ，天子大说，飘飘有凌云之气，似游天地之间意。<br/>
<br/>
</p>
</div>
<p>
<span class="kindle-cn-underline">相如</span>
 既病免，家居<span class="kindle-cn-underline">茂陵</span>
 。天子曰：“<span class="kindle-cn-underline">司马相如</span>
 病甚，可往后悉取其书；若不然，后失之矣。”使<span class="kindle-cn-underline">所忠</span>
 往，而<span class="kindle-cn-underline">相如</span>
 已死，家无书。问其妻，对曰：“<span class="kindle-cn-underline">长卿</span>
 固未尝有书也，时时著书，人又取去，即空居。<span class="kindle-cn-underline">长卿</span>
 未死时，为一卷书，曰有使者来求书，奏之。无他书。”其遗札书言封禅事，奏<span class="kindle-cn-underline">所忠</span>
 。<span class="kindle-cn-underline">忠</span>
 奏其书，天子异之。其书曰：</p>
<div class="kindle-cn-para-2em-indent">
<p>伊上古之初肇，自昊穹兮生民，历撰列辟，以迄于<span class="kindle-cn-underline">秦</span>
 。率迩者踵武，逖听者风声。纷纶葳蕤，堙灭而不称者，不可胜数也。续<span class="kindle-cn-quxian">昭夏</span>
 ，崇号谥，略可道者七十有二君。罔若淑而不昌，畴逆失而能存？</p>
<p>
<span class="kindle-cn-underline">轩辕</span>
 之前，遐哉邈乎，其详不可得闻也。<span class="kindle-cn-underline">五三</span>
 <span class="kindle-cn-quxian">六经</span>
 载籍之传，维见可观也。<span class="kindle-cn-quxian">书</span>
 曰“元首明哉，股肱良哉”。因斯以谈，君莫盛于<span class="kindle-cn-underline">唐尧</span>
 ，臣莫贤于<span class="kindle-cn-underline">后稷</span>
 。<span class="kindle-cn-underline">后稷</span>
 创业于<span class="kindle-cn-underline">唐</span>
 ，<span class="kindle-cn-underline">公刘</span>
 发迹于<span class="kindle-cn-underline">西戎</span>
 ，<span class="kindle-cn-underline">文王</span>
 改制，爰<span class="kindle-cn-underline">周</span>
 郅隆，大行越成，而后陵夷衰微，千载无声，岂不善始善终哉。然无异端，慎所由于前，谨遗教于后耳。故轨迹夷易，易遵也；湛恩蒙涌，易丰也；宪度著明，易则也；垂统理顺，易继也。是以业隆于襁褓而崇冠于二后。揆厥所元，终都攸卒，未有殊尤绝迹可考于今者也。然犹蹑<span class="kindle-cn-underline">梁父</span>
 ，登<span class="kindle-cn-underline">泰山</span>
 ，建显号，施尊名。<span class="kindle-cn-underline">大汉</span>
 之德，逢涌原泉，沕潏漫衍，旁魄四塞，云専雾散，上畅九垓，下溯八埏。怀生之类沾濡浸润，协气横流，武节飘逝，迩陕游原，迥阔泳沫，首恶湮没，暗昧昭晢，昆虫凯泽，回首面内。然后囿驺虞之珍群，徼麋鹿之怪兽，䆃一茎六穗于庖，牺<a id="page683"></a>
 双觡共抵之兽，获<span class="kindle-cn-underline">周</span>
 馀珍收龟于<span class="kindle-cn-underline">岐</span>
 ，招翠黄乘龙于沼。鬼神接<span class="kindle-cn-underline">灵圉</span>
 ，宾于闲馆。奇物谲诡，俶傥穷变。钦哉，符瑞臻兹，犹以为薄，不敢道封禅。盖<span class="kindle-cn-underline">周</span>
 跃鱼陨杭，休之以燎，微夫斯之为符也，以登介丘，不亦恧乎！进让之道，其何爽与？</p>
<p>于是大司马进曰：“陛下仁育群生，义征不憓，诸<span class="kindle-cn-underline">夏</span>
 乐贡，百蛮执贽，德侔往初，功无与二，休烈浃洽，符瑞众变，期应绍至，不特创见。意者<span class="kindle-cn-underline">泰山</span>
 、<span class="kindle-cn-underline">梁父</span>
 设坛场望幸，盖号以况荣，上帝垂恩储祉，将以荐成，陛下谦让而弗发也。挈三神之欢，缺王道之仪，群臣恧焉。或谓且天为质暗，珍符固不可辞；若然辞之，是<span class="kindle-cn-underline">泰山</span>
 靡记而<span class="kindle-cn-underline">梁父</span>
 靡幾也。亦各并时而荣，咸济世而屈，说者尚何称于后，而云七十二君乎？夫修德以锡符，奉符以行事，不为进越。故圣王弗替，而修礼地祇，谒款天神，勒功<span class="kindle-cn-underline">中岳</span>
 ，以彰至尊，舒盛德，发号荣，受厚福，以浸黎民也。皇皇哉斯事！天下之壮观，王者之丕业，不可贬也。愿陛下全之。而后因杂荐绅先生之略术，使获燿日月之末光绝炎，以展采错事，犹兼正列其义，校饬厥文，作<span class="kindle-cn-quxian">春秋</span>
 一艺，将袭旧六为七，摅之无穷，俾万世得激清流，扬微波，蜚英声，腾茂实。前圣之所以永保鸿名而常为称首者用此，宜命掌故悉奏其义而览焉。”</p>
<p>于是天子沛然改容，曰：“愉乎，朕其试哉！”乃迁思回虑，总公卿之议，询封禅之事，诗大泽之博，广符瑞之富。乃作颂曰：</p>
<div class="kindle-cn-para-2em-indent">自我天覆，云之油油。甘露时雨，厥壤可游。滋液渗漉，何生不育；嘉谷六穗，我穑曷蓄。</div>
<div class="kindle-cn-para-2em-indent">非唯雨之，又润泽之；非唯濡之，泛専濩之。万物熙熙，怀而慕思。名山显位，望君之来。君乎君乎，侯不迈哉！</div>
<div class="kindle-cn-para-2em-indent">般般之兽，乐我君囿；白质黑章，其仪可喜；旼旼睦睦，君子之能。盖闻其声，今观其来。厥涂靡踪，天瑞之征。兹亦于<span class="kindle-cn-underline">舜</span>
 ，<span class="kindle-cn-underline">虞氏</span>
 以兴。</div>
<div class="kindle-cn-para-2em-indent">濯濯之麟，游彼灵畤。孟冬十月，君俎郊祀。驰我君舆，帝以享祉。<span class="kindle-cn-underline">三代</span>
 之前，盖未尝有。</div>
<div class="kindle-cn-para-2em-indent">宛宛黄龙，兴德而升；采色炫燿，熿炳<img class="kindle-cn-inline-character" src="Image00033.jpg" alt="" />
 煌。正阳显见，觉寤黎蒸。于传载之，云受命所乘。</div>
<div class="kindle-cn-para-2em-indent">厥之有章，不必谆谆。依类托寓，谕以封峦。</div>
<p>披艺观之，天人之际已交，上下相发允答。圣王之德，兢兢翼翼也。故曰“兴必虑衰，安必思危”。是以<span class="kindle-cn-underline">汤武</span>
 至尊严，不失肃祗；<span class="kindle-cn-underline">舜</span>
 在<a id="page684"></a>
 假典，顾省厥遗：此之谓也。</p>
</div>
<p>
<span class="kindle-cn-underline">司马相如</span>
 既卒五岁，天子始祭<span class="kindle-cn-underline">后土</span>
 ，八年而遂先礼<span class="kindle-cn-underline">中岳</span>
 ，封于<span class="kindle-cn-underline">太山</span>
 ，至<span class="kindle-cn-underline">梁父</span>
 禅<span class="kindle-cn-underline">肃然</span>
 。</p>
<p>
<span class="kindle-cn-underline">相如</span>
 他所著，若<span class="kindle-cn-quxian">遗平陵侯书</span>
 、<span class="kindle-cn-quxian">与五公子相难</span>
 、<span class="kindle-cn-quxian">草本书</span>
 篇不采，采其尤著公卿者云。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-quxian">春秋</span>
 推见至隐，<span class="kindle-cn-quxian">易</span>
 本隐之以显，<span class="kindle-cn-quxian">大雅</span>
 言王公大人而德逮黎庶，<span class="kindle-cn-quxian">小雅</span>
 讥小己之得失，其流及上。所以言虽外殊，其合德一也。<span class="kindle-cn-underline">相如</span>
 虽多虚辞滥说，然其要归引之节俭，此与<span class="kindle-cn-quxian">诗</span>
 之风谏何异。<span class="kindle-cn-underline">杨雄</span>
 以为靡丽之赋，劝百风一，犹驰骋<span class="kindle-cn-underline">郑卫</span>
 之声，曲终而奏雅，不已亏乎？余采其语可论者著于篇。</p>
</div>
</div>
</body>
</html>
