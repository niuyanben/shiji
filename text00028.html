<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷二十四乐书第二</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page125"></a>
 史记卷二十四<br/>
乐书第二</h1>
<p>
<span class="kindle-cn-underline">太史公</span>
 曰：余每读<span class="kindle-cn-quxian">虞书</span>
 ，至于君臣相敕，维是几安，而股肱不良，万事堕坏，未尝不流涕也。<span class="kindle-cn-underline">成王</span>
 作颂，推己惩艾，悲彼家难，可不谓战战恐惧，善守善终哉？君子不为约则修德，满则弃礼，佚能思初，安能惟始，沐浴膏泽而歌咏勤苦，非大德谁能如斯！<span class="kindle-cn-quxian">传</span>
 曰“治定功成，礼乐乃兴”。海内人道益深，其德益至，所乐者益异。满而不损则溢，盈而不持则倾。凡作乐者，所以节乐。君子以谦退为礼，以损减为乐，乐其如此也。以为州异国殊，情习不同，故博采风俗，协比声律，以补短移化，助流政教。天子躬于明堂临观，而万民咸荡涤邪秽，斟酌饱满，以饰厥性。故云<span class="kindle-cn-quxian">雅颂</span>
 之音理而民正，<img class="kindle-cn-inline-character" src="Image00038.jpg" alt="char" />
 噭之声兴而士奋，<span class="kindle-cn-underline">郑卫</span>
 之曲动而心淫。及其调和谐合，鸟兽尽感，而况怀五常，含好恶，自然之势也？</p>
<p>治道亏缺而<span class="kindle-cn-underline">郑</span>
 音兴起，封君世辟，名显邻州，争以相高。自<span class="kindle-cn-underline">仲尼</span>
 不能与<span class="kindle-cn-underline">齐</span>
 优遂容于<span class="kindle-cn-underline">鲁</span>
 ，虽退正乐以诱世，作五章以刺时，犹莫之化。陵迟以至<span class="kindle-cn-underline">六国</span>
 ，流沔沉佚，遂往不返，卒于丧身灭宗，并国于<span class="kindle-cn-underline">秦</span>
 。</p>
<p>
<span class="kindle-cn-underline">秦二世</span>
 尤以为娱。丞相<span class="kindle-cn-underline">李斯</span>
 进谏曰：“放弃<span class="kindle-cn-quxian">诗书</span>
 ，极意声色，<span class="kindle-cn-underline">祖伊</span>
 所以惧也；轻积细过，恣心长夜，<span class="kindle-cn-underline">纣</span>
 所以亡也。”<span class="kindle-cn-underline">赵高</span>
 曰：“<span class="kindle-cn-underline">五帝</span>
 、<span class="kindle-cn-underline">三王</span>
 乐各殊名，示不相袭。上自朝廷，下至人民，得以接欢喜，合殷勤，非此和说不通，解泽不流，亦各一世之化，度时之乐，何必<span class="kindle-cn-underline">华山</span>
 之<img class="kindle-cn-inline-character" src="Image00015.jpg" alt="char" />
 耳而后行远乎？”<span class="kindle-cn-underline">二世</span>
 然之。</p>
<p>
<span class="kindle-cn-underline">高祖</span>
 过<span class="kindle-cn-underline">沛</span>
 诗<span class="kindle-cn-quxian">三侯之章</span>
 ，令小儿歌之。<span class="kindle-cn-underline">高祖</span>
 崩，令<span class="kindle-cn-underline">沛</span>
 得以四时歌舞宗庙。<span class="kindle-cn-underline">孝惠</span>
 、<span class="kindle-cn-underline">孝文</span>
 、<span class="kindle-cn-underline">孝景</span>
 无所增更，于乐府习常肄旧而已。</p>
<p>至今上即位，作十九章，令侍中<span class="kindle-cn-underline">李延年</span>
 次序其声，拜为协律都尉。通一经之士不能独知其辞，皆集会<span class="kindle-cn-quxian">五经</span>
 家，相与共讲习读之，乃能通知其意，多尔雅之文。</p>
<p>
<span class="kindle-cn-underline">汉家</span>
 常以正月上辛祠<span class="kindle-cn-underline">太一甘泉</span>
 ，以昏时夜祠，到明而终。常有流星经于祠坛上。使僮男僮女七十人俱歌。春歌<span class="kindle-cn-quxian">青阳</span>
 ，夏歌<span class="kindle-cn-quxian">朱明</span>
 ，秋歌<span class="kindle-cn-quxian">西嗥</span>
 ，冬<a id="page126"></a>
 歌<span class="kindle-cn-quxian">玄冥</span>
 。世多有，故不论。</p>
<p>又尝得神马<span class="kindle-cn-underline">渥洼水</span>
 中，复次以为<span class="kindle-cn-quxian">太一之歌</span>
 。歌曲曰：“<span class="kindle-cn-underline">太一</span>
 贡兮天马下，沾赤汗兮沫流赭。骋容与兮跇万里，今安匹兮龙为友。”后伐<span class="kindle-cn-underline">大宛</span>
 得千里马，马名蒲梢，次作以为歌。歌诗曰：“天马来兮从西极，经万里兮归有德。承灵威兮降外国，涉流沙兮四夷服。”中尉<span class="kindle-cn-underline">汲黯</span>
 进曰：“凡王者作乐，上以承祖宗，下以化兆民。今陛下得马，诗以为歌，协于宗庙，先帝百姓岂能知其音邪？”上默然不说。丞相<span class="kindle-cn-underline">公孙弘</span>
 曰：“<span class="kindle-cn-underline">黯</span>
 诽谤圣制，当族。”<br/>
<br/>
</p>
<p>凡音之起，由人心生也。人心之动，物使之然也。感于物而动，故形于声；声相应，故生变；变成方，谓之音；比音而乐之，及干戚羽旄，谓之乐也。乐者，音之所由生也，其本在人心感于物也。是故其哀心感者，其声噍以杀；其乐心感者，其声啴以缓；其喜心感者，其声发以散；其怒心感者，其声粗以厉；其敬心感者，其声直以廉；其爱心感者，其声和以柔。六者非性也，感于物而后动，是故先王慎所以感之。故礼以导其志，乐以和其声，政以壹其行，刑以防其奸。礼乐刑政，其极一也，所以同民心而出治道也。</p>
<p>凡音者，生人心者也。情动于中，故形于声，声成文谓之音。是故治世之音安以乐，其正和；乱世之音怨以怒，其正乖；亡国之音哀以思，其民困。声音之道，与正通矣。宫为君，商为臣，角为民，徵为事，羽为物。五者不乱，则无惉<img class="kindle-cn-inline-character" src="Image00039.jpg" alt="char" />
 之音矣。宫乱则荒，其君骄；商乱则捶，其臣坏；角乱则忧，其民怨；徵乱则哀，其事勤；羽乱则危，其财匮。五者皆乱，迭相陵，谓之慢。如此则国之灭亡无日矣。<span class="kindle-cn-underline">郑卫</span>
 之音，乱世之音也，比于慢矣。<span class="kindle-cn-underline">桑间濮上</span>
 之音，亡国之音也，其政散，其民流，诬上行私而不可止。</p>
<p>凡音者，生于人心者也；乐者，通于伦理者也。是故知声而不知音者，禽兽是也；知音而不知乐者，众庶是也。唯君子为能知乐。是故审声以知音，审音以知乐，审乐以知政，而治道备矣。是故不知声者不可与言音，不知音者不可与言乐。知乐则几于礼矣。礼乐皆得，谓之有德。德者得也。是故乐之隆，非极音也；食飨之礼，非极味也。清庙之瑟，朱弦而疏越，一倡而三叹，有遗音者矣。大飨之礼，尚玄酒而俎腥鱼，大羹不和，有遗味者矣。是故先王之制礼乐也，非以极口腹耳目之欲也，将以教民平好恶而反人道之正也。</p>
<p>人生而静，天之性也；感于物而动，性之颂也。物至知知，然后好恶形焉。好恶无节于内，知诱于外，不能反己，天理灭矣。夫物之感人无穷，而人之好恶无节，则是物至而人化物也。人化物也者，灭天理而穷人欲者<a id="page127"></a>
 也。于是有悖逆诈伪之心，有淫佚作乱之事。是故强者胁弱，众者暴寡，知者诈愚，勇者苦怯，疾病不养，老幼孤寡不得其所，此大乱之道也。是故先王制礼乐，人为之节：衰麻哭泣，所以节丧纪也；钟鼓干戚，所以和安乐也；婚姻冠笄，所以别男女也；射乡食飨，所以正交接也。礼节民心，乐和民声，政以行之，刑以防之。礼乐刑政四达而不悖，则王道备矣。<br/>
<br/>
</p>
<p>乐者为同，礼者为异。同则相亲，异则相敬。乐胜则流，礼胜则离。合情饰貌者，礼乐之事也。礼义立，则贵贱等矣；乐文同，则上下和矣；好恶著，则贤不肖别矣；刑禁暴，爵举贤，则政均矣。仁以爱之，义以正之，如此则民治行矣。</p>
<p>乐由中出，礼自外作。乐由中出，故静；礼自外作，故文。大乐必易，大礼必简。乐至则无怨，礼至则不争。揖让而治天下者，礼乐之谓也。暴民不作，诸侯宾服，兵革不试，五刑不用，百姓无患，天子不怒，如此则乐达矣。合父子之亲，明长幼之序，以敬四海之内。天子如此，则礼行矣。</p>
<p>大乐与天地同和，大礼与天地同节。和，故百物不失；节，故祀天祭地。明则有礼乐，幽则有鬼神，如此则四海之内合敬同爱矣。礼者，殊事合敬者也；乐者，异文合爱者也。礼乐之情同，故明王以相沿也。故事与时并，名与功偕。故钟鼓管磬羽籥干戚，乐之器也；诎信俯仰级兆舒疾，乐之文也。簠簋俎豆制度文章，礼之器也；升降上下周旋裼袭，礼之文也。故知礼乐之情者能作，识礼乐之文者能术。作者之谓圣，术者之谓明。明圣者，术作之谓也。</p>
<p>乐者，天地之和也；礼者，天地之序也。和，故百物皆化；序，故群物皆别。乐由天作，礼以地制。过制则乱，过作则暴。明于天地，然后能兴礼乐也。论伦无患，乐之情也；欣喜欢爱，乐之官也。中正无邪，礼之质也；庄敬恭顺，礼之制也。若夫礼乐之施于金石，越于声音，用于宗庙社稷，事于山川鬼神，则此所以与民同也。</p>
<p>王者功成作乐，治定制礼。其功大者其乐备，其治辨者其礼具。干戚之舞，非备乐也；亨孰而祀，非达礼也。<span class="kindle-cn-underline">五帝</span>
 殊时，不相沿乐；<span class="kindle-cn-underline">三王</span>
 异世，不相袭礼。乐极则忧，礼粗则偏矣。及夫敦乐而无忧，礼备而不偏者，其唯大圣乎？天高地下，万物散殊，而礼制行也；流而不息，合同而化，而乐兴也。春作夏长，仁也；秋敛冬藏，义也。仁近于乐，义近于礼。乐者敦和，率神而从天；礼者辨宜，居鬼而从地。故圣人作乐以应天，作礼以配地。礼乐明备，天地官矣。</p>
<p><a id="page128"></a>
 天尊地卑，君臣定矣。高卑已陈，贵贱位矣。动静有常，大小殊矣。方以类聚，物以群分，则性命不同矣。在天成象，在地成形，如此则体者天地之别也。地气上<img class="kindle-cn-inline-character" src="Image00040.jpg" alt="char" />
 ，天气下降，阴阳相摩，天地相荡，鼓之以雷霆，奋之以风雨，动之以四时，暖之以日月，而百化兴焉，如此则乐者天地之和也。</p>
<p>化不时则不生，男女无别则乱登，此天地之情也。及夫礼乐之极乎天而蟠乎地，行乎阴阳而通乎鬼神，穷高极远而测深厚，乐著太始而礼居成物。著不息者天也，著不动者地也。一动一静者，天地之间也。故圣人曰“礼云乐云”。</p>
<p>昔者<span class="kindle-cn-underline">舜</span>
 作五弦之琴，以歌<span class="kindle-cn-quxian">南风</span>
 ；<span class="kindle-cn-underline">夔</span>
 始作乐，以赏诸侯。故天子之为乐也，以赏诸侯之有德者也。德盛而教尊，五谷时孰，然后赏之以乐。故其治民劳者，其舞行级远；其治民佚者，其舞行级短。故观其舞而知其德，闻其谥而知其行。<span class="kindle-cn-quxian">大章</span>
 ，章之也；<span class="kindle-cn-quxian">咸池</span>
 ，备也；<span class="kindle-cn-quxian">韶</span>
 ，继也；<span class="kindle-cn-quxian">夏</span>
 ，大也；<span class="kindle-cn-underline">殷周</span>
 之乐尽也。</p>
<p>天地之道，寒暑不时则疾，风雨不节则饥。教者，民之寒暑也，教不时则伤世。事者，民之风雨也，事不节则无功。然则先王之为乐也，以法治也，善则行象德矣。夫豢豕为酒，非以为祸也；而狱讼益烦，则酒之流生祸也。是故先王因为酒礼，一献之礼，宾主百拜，终日饮酒而不得醉焉，此先王之所以备酒祸也。故酒食者，所以合欢也。</p>
<p>乐者，所以象德也；礼者，所以闭淫也。是故先王有大事，必有礼以哀之；有大福，必有礼以乐之：哀乐之分，皆以礼终。</p>
<p>乐也者，施也；礼也者，报也。乐，乐其所自生；而礼，反其所自始。乐章德，礼报情反始也。所谓大路者，天子之舆也；龙旗九旒，天子之旌也；青黑缘者，天子之葆龟也；从之以牛羊之群，则所以赠诸侯也。”</p>
<p>乐也者，情之不可变者也；礼也者，理之不可易者也。乐统同，礼别异，礼乐之说贯乎人情矣。穷本知变，乐之情也；著诚去伪，礼之经也。礼乐顺天地之诚，达神明之德，降兴上下之神，而凝是精粗之体，领父子君臣之节。</p>
<p>是故大人举礼乐，则天地将为昭焉。天地欣合，阴阳相得，煦妪覆育万物，然后草木茂，区萌达，羽翮奋，角觡生，蛰虫昭稣，羽者妪伏，毛者孕鬻，胎生者不㱩而卵生者不殈，则乐之道归焉耳。</p>
<p>乐者，非谓黄钟大吕弦歌干扬也，乐之末节也，故童者舞之；布筵席，陈樽俎，列笾豆，以升降为礼者，礼之末节也，故有司掌之。乐师辩乎声诗，故北面而弦；宗祝辩乎宗庙之礼，故后尸；<span class="kindle-cn-underline">商</span>
 祝辩乎丧礼，故后主人。<a id="page129"></a>
 是故德成而上，艺成而下；行成而先，事成而后。是故先王有上有下，有先有后，然后可以有制于天下也。</p>
<p>乐者，圣人之所乐也，而可以善民心。其感人深，其风移俗易，故先王著其教焉。</p>
<p>夫人有血气心知之性，而无哀乐喜怒之常，应感起物而动，然后心术形焉。是故志微焦衰之音作，而民思忧；啴缓慢易繁文简节之音作，而民康乐；粗厉猛起奋末广贲之音作，而民刚毅；廉直经正庄诚之音作，而民肃敬；宽裕肉好顺成和动之音作，而民慈爱；流辟邪散狄成涤滥之音作，而民淫乱。</p>
<p>是故先王本之情性，稽之度数，制之礼义，合生气之和，道五常之行，使之阳而不散，阴而不密，刚气不怒，柔气不慑，四畅交于中而发作于外，皆安其位而不相夺也。然后立之学等，广其节奏，省其文采，以绳德厚也。类小大之称，比终始之序，以象事行，使亲疏贵贱长幼男女之理皆形见于乐：故曰“乐观其深矣”。</p>
<p>土敝则草木不长，水烦则鱼鳖不大，气衰则生物不育，世乱则礼废而乐淫。是故其声哀而不庄，乐而不安，慢易以犯节，流湎以忘本。广则容奸，狭则思欲，感涤荡之气而灭平和之德，是以君子贱之也。</p>
<p>凡奸声感人而逆气应之，逆气成象而淫乐兴焉。正声感人而顺气应之，顺气成象而和乐兴焉。倡和有应，回邪曲直各归其分，而万物之理以类相动也。</p>
<p>是故君子反情以和其志，比类以成其行。奸声乱色不留聪明，淫乐废礼不接于心术，惰慢邪辟之气不设于身体，使耳目鼻口心知百体皆由顺正，以行其义。然后发以声音，文以琴瑟，动以干戚，饰以羽旄，从以箫管，奋至德之光，动四气之和，以著万物之理。是故清明象天，广大象地，终始象四时，周旋象风雨；五色成文而不乱，八风从律而不奸，百度得数而有常；小大相成，终始相生，倡和清浊，代相为经。故乐行而伦清，耳目聪明，血气和平，移风易俗，天下皆宁。故曰“乐者乐也”。君子乐得其道，小人乐得其欲。以道制欲，则乐而不乱；以欲忘道，则惑而不乐。是故君子反情以和其志，广乐以成其教，乐行而民乡方，可以观德矣。</p>
<p>德者，性之端也；乐者，德之华也；金石丝竹，乐之器也。诗，言其志也；歌，咏其声也；舞，动其容也：三者本乎心，然后乐气从之。是故情深而文明，气盛而化神，和顺积中而英华发外，唯乐不可以为伪。</p>
<p>乐者，心之动也；声者，乐之象也；文采节奏，声之饰也。君子动其本，<a id="page130"></a>
 乐其象，然后治其饰。是故先鼓以警戒，三步以见方，再始以著往，复乱以饬归，奋疾而不拔，极幽而不隐。独乐其志，不厌其道；备举其道，不私其欲。是以情见而义立，乐终而德尊；君子以好善，小人以息过：故曰“生民之道，乐为大焉”。<br/>
<br/>
</p>
<p>君子曰：礼乐不可以斯须去身。致乐以治心，则易直子谅之心油然生矣。易直子谅之心生则乐，乐则安，安则久，久则天，天则神。天则不言而信，神则不怒而威。致乐，以治心者也；致礼，以治躬者也。治躬则庄敬，庄敬则严威。心中斯须不和不乐，而鄙诈之心入之矣；外貌斯须不庄不敬，而慢易之心入之矣。故乐也者，动于内者也；礼也者，动于外者也。乐极和，礼极顺。内和而外顺，则民瞻其颜色而弗与争也，望其容貌而民不生易慢焉。德<img class="kindle-cn-inline-character" src="Image00033.jpg" alt="char" />
 动乎内而民莫不承听，理发乎外而民莫不承顺，故曰“知礼乐之道，举而错之天下无难矣”。</p>
<p>乐也者，动于内者也；礼也者，动于外者也。故礼主其谦，乐主其盈。礼谦而进，以进为文；乐盈而反，以反为文。礼谦而不进，则销；乐盈而不反，则放。故礼有报而乐有反。礼得其报则乐，乐得其反则安。礼之报，乐之反，其义一也。</p>
<p>夫乐者乐也，人情之所不能免也。乐必发诸声音，形于动静，人道也。声音动静，性术之变，尽于此矣。故人不能无乐，乐不能无形。形而不为道，不能无乱。先王恶其乱，故制<span class="kindle-cn-quxian">雅颂</span>
 之声以道之，使其声足以乐而不流，使其文足以纶而不息，使其曲直繁省廉肉节奏，足以感动人之善心而已矣，不使放心邪气得接焉，是先王立乐之方也。是故乐在宗庙之中，君臣上下同听之，则莫不和敬；在族长乡里之中，长幼同听之，则莫不和顺；在闺门之内，父子兄弟同听之，则莫不和亲。故乐者，审一以定和，比物以饰节，节奏合以成文，所以合和父子君臣，附亲万民也，是先王立乐之方也。故听其<span class="kindle-cn-quxian">雅颂</span>
 之声，志意得广焉；执其干戚，习其俯仰诎信，容貌得庄焉；行其缀兆，要其节奏，行列得正焉，进退得齐焉。故乐者天地之齐，中和之纪，人情之所不能免也。</p>
<p>夫乐者，先王之所以饰喜也；军旅铁钺者，先王之所以饰怒也。故先王之喜怒皆得其齐矣。喜则天下和之，怒则暴乱者畏之。先王之道礼乐可谓盛矣。<br/>
<br/>
</p>
<p>
<span class="kindle-cn-underline">魏文侯</span>
 问于<span class="kindle-cn-underline">子夏</span>
 曰：“吾端冕而听古乐则唯恐卧，听<span class="kindle-cn-underline">郑卫</span>
 之音则不知<a id="page131"></a>
 倦。敢问古乐之如彼，何也？新乐之如此，何也？”</p>
<p>
<span class="kindle-cn-underline">子夏</span>
 答曰：“今夫古乐，进旅而退旅，和正以广，弦匏笙簧合守拊鼓，始奏以文，止乱以武，治乱以相，讯疾以雅。君子于是语，于是道古，修身及家，平均天下：此古乐之发也。今夫新乐，进俯退俯，奸声以淫，溺而不止，及优侏儒，猱杂子女，不知父子。乐终不可以语，不可以道古：此新乐之发也。今君之所问者乐也，所好者音也。夫乐之与音，相近而不同。”</p>
<p>文侯曰：“敢问如何？”</p>
<p>
<span class="kindle-cn-underline">子夏</span>
 答曰：“夫古者天地顺而四时当，民有德而五谷昌，疾疢不作而无祆祥，此之谓大当。然后圣人作为父子君臣以为之纪纲，纪纲既正，天下大定，天下大定，然后正六律，和五声，弦歌<span class="kindle-cn-quxian">诗颂</span>
 ，此之谓德音，德音之谓乐。<span class="kindle-cn-quxian">诗</span>
 曰：‘莫其德音，其德克明，克明克类，克长克君。王此大邦，克顺克俾。俾于<span class="kindle-cn-underline">文王</span>
 ，其德靡悔。既受帝祉，施于孙子。’此之谓也。今君之所好者，其溺音与？”</p>
<p>
<span class="kindle-cn-underline">文侯</span>
 曰：“敢问溺音者何从出也？”</p>
<p>
<span class="kindle-cn-underline">子夏</span>
 答曰：“<span class="kindle-cn-underline">郑</span>
 音好滥淫志，<span class="kindle-cn-underline">宋</span>
 音燕女溺志，<span class="kindle-cn-underline">卫</span>
 音趣数烦志，<span class="kindle-cn-underline">齐</span>
 音骜辟骄志，四者皆淫于色而害于德，是以祭祀不用也。<span class="kindle-cn-quxian">诗</span>
 曰：‘肃雍和鸣，先祖是听。’夫肃肃，敬也；雍雍，和也。夫敬以和，何事不行？为人君者，谨其所好恶而已矣。君好之则臣为之，上行之则民从之。<span class="kindle-cn-quxian">诗</span>
 曰‘诱民孔易’，此之谓也。然后圣人作为鞉鼓控楬埙篪，此六者，德音之音也。然后钟磬竽瑟以和之，干戚旄狄以舞之。此所以祭先王之庙也，所以献酬酳酢也，所以官序贵贱各得其宜也，此所以示后世有尊卑长幼序也。钟声铿，铿以立号，号以立横，横以立武。君子听钟声则思武臣。石声硁，硁以立别，别以致死。君子听磬声则思死封疆之臣。丝声哀，哀以立廉，廉以立志。君子听琴瑟之声则思志义之臣。竹声滥，滥以立会，会以聚众。君子听竽笙箫管之声则思畜聚之臣。鼓鼙之声欢，欢以立动，动以进众。君子听鼓鼙之声则思将帅之臣。君子之听音，非听其铿锵而已也，彼亦有所合之也。”<br/>
<br/>
</p>
<p>
<span class="kindle-cn-underline">宾牟贾</span>
 侍坐于<span class="kindle-cn-underline">孔子</span>
 ，<span class="kindle-cn-underline">孔子</span>
 与之言，及乐，曰：“夫<span class="kindle-cn-quxian">武</span>
 之备戒之已久，何也？”</p>
<p>答曰：“病不得其众也。”</p>
<p>“永叹之，淫液之，何也？”</p>
<p>答曰：“恐不逮事也。”</p>
<p>“发扬蹈厉之已蚤，何也？”</p>
<p><a id="page132"></a>
 答曰：“及时事也。”</p>
<p>“<span class="kindle-cn-quxian">武</span>
 坐致右宪左，何也？”</p>
<p>答曰：“非武坐也。”</p>
<p>“声淫及<span class="kindle-cn-quxian">商</span>
 ，何也？”</p>
<p>答曰：“非<span class="kindle-cn-quxian">武</span>
 音也。”</p>
<p>子曰：“若非<span class="kindle-cn-quxian">武</span>
 音，则何音也？”</p>
<p>答曰：“有司失其传也。如非有司失其传，则<span class="kindle-cn-underline">武王</span>
 之志荒矣。”</p>
<p>子曰：“唯<span class="kindle-cn-underline">丘</span>
 之闻诸<span class="kindle-cn-underline">苌弘</span>
 ，亦若吾子之言是也。”</p>
<p>
<span class="kindle-cn-underline">宾牟贾</span>
 起，免席而请曰：“夫<span class="kindle-cn-quxian">武</span>
 之备戒之已久，则既闻命矣。敢问迟之迟而又久，何也？”</p>
<p>子曰：“居，吾语汝。夫乐者，象成者也。总干而山立，<span class="kindle-cn-underline">武王</span>
 之事也；发扬蹈厉，<span class="kindle-cn-underline">太公</span>
 之志也；武乱皆坐，<span class="kindle-cn-underline">周召</span>
 之治也。且夫<span class="kindle-cn-quxian">武</span>
 ，始而北出，再成而灭<span class="kindle-cn-underline">商</span>
 ，三成而南，四成而南国是疆，五成而分<span class="kindle-cn-underline">陕</span>
 ，<span class="kindle-cn-underline">周公</span>
 左，<span class="kindle-cn-underline">召公</span>
 右，六成复缀，以崇天子，夹振之而四伐，盛威于中国也。分夹而进，事蚤济也。久立于缀，以待诸侯之至也。且夫女独未闻<span class="kindle-cn-underline">牧野</span>
 之语乎？<span class="kindle-cn-underline">武王</span>
 克<span class="kindle-cn-underline">殷</span>
 反<span class="kindle-cn-underline">商</span>
 ，未及下车，而封<span class="kindle-cn-underline">黄帝</span>
 之后于<span class="kindle-cn-underline">蓟</span>
 ，封<span class="kindle-cn-underline">帝尧</span>
 之后于<span class="kindle-cn-underline">祝</span>
 ，封<span class="kindle-cn-underline">帝舜</span>
 之后于<span class="kindle-cn-underline">陈</span>
 ；下车而封<span class="kindle-cn-underline">夏后氏</span>
 之后于<span class="kindle-cn-underline">杞</span>
 ，封<span class="kindle-cn-underline">殷</span>
 之后于<span class="kindle-cn-underline">宋</span>
 ，封<span class="kindle-cn-underline">王子比干</span>
 之墓，释<span class="kindle-cn-underline">箕子</span>
 之囚，使之行<span class="kindle-cn-underline">商容</span>
 而复其位。庶民弛政，庶士倍禄。济<span class="kindle-cn-underline">河</span>
 而西，马散<span class="kindle-cn-underline">华山</span>
 之阳而弗复乘；牛散<span class="kindle-cn-underline">桃林</span>
 之野而不复服；车甲弢而藏之府库而弗复用；倒载干戈，苞之以虎皮；将率之士，使为诸侯，名之曰‘建橐’：然后天下知<span class="kindle-cn-underline">武王</span>
 之不复用兵也。散军而郊射，左射<span class="kindle-cn-quxian">狸首</span>
 ，右射<span class="kindle-cn-quxian">驺虞</span>
 ，而贯革之射息也；裨冕搢笏，而虎贲之士税剑也；祀乎明堂，而民知孝；朝觐，然后诸侯知所以臣；耕藉，然后诸侯知所以敬：五者天下之大教也。食三老五更于太学，天子袒而割牲，执酱而馈，执爵而酳，冕而总干，所以教诸侯之悌也。若此，则<span class="kindle-cn-underline">周</span>
 道四达，礼乐交通，则夫<span class="kindle-cn-quxian">武</span>
 之迟久，不亦宜乎？”<br/>
<br/>
</p>
<p>
<span class="kindle-cn-underline">子</span>
 贡见<span class="kindle-cn-underline">师乙</span>
 而问焉，曰：“<span class="kindle-cn-underline">赐</span>
 闻声歌各有宜也，如<span class="kindle-cn-underline">赐</span>
 者宜何歌也？”</p>
<p>
<span class="kindle-cn-underline">师乙</span>
 曰：“<span class="kindle-cn-underline">乙</span>
 ，贱工也，何足以问所宜。请诵其所闻，而吾子自执焉。宽而静，柔而正者宜歌<span class="kindle-cn-quxian">颂</span>
 ；广大而静，疏达而信者宜歌<span class="kindle-cn-quxian">大雅</span>
 ；恭俭而好礼者宜歌<span class="kindle-cn-quxian">小雅</span>
 ；正直清廉而谦者宜歌<span class="kindle-cn-quxian">风</span>
 ；肆直而慈爱者宜歌<span class="kindle-cn-quxian">商</span>
 ；温良而能断者宜歌<span class="kindle-cn-quxian">齐</span>
 。夫歌者，直己而陈德；动己而天地应焉，四时和焉，星辰理焉，万物育焉。故<span class="kindle-cn-quxian">商</span>
 者，<span class="kindle-cn-underline">五帝</span>
 之遗声也，<span class="kindle-cn-underline">商</span>
 人志之，故谓之<span class="kindle-cn-quxian">商</span>
 ；<span class="kindle-cn-quxian">齐</span>
 者，<span class="kindle-cn-underline">三代</span>
 之遗声也，<span class="kindle-cn-underline">齐</span>
 人志之，故谓之<span class="kindle-cn-quxian">齐</span>
 。明乎<span class="kindle-cn-quxian">商</span>
 之诗者，临事而屡断；明乎<span class="kindle-cn-quxian">齐</span>
 之诗者，见<a id="page133"></a>
 利而让也。临事而屡断，勇也；见利而让，义也。有勇有义，非歌孰能保此？故歌者，上如抗，下如队，曲如折，止如槁木，居中矩，句中钩，累累乎殷如贯珠。故歌之为言也，长言之也。说之，故言之；言之不足，故长言之；长言之不足，故嗟叹之；嗟叹之不足，故不知手之舞之足之蹈之。”<span class="kindle-cn-quxian">子贡问乐</span>
 。<br/>
<br/>
</p>
<p>凡音由于人心，天之与人有以相通，如景之象形，响之应声。故为善者天报之以福，为恶者天与之以殃，其自然者也。</p>
<p>故<span class="kindle-cn-underline">舜</span>
 弹五弦之琴，歌<span class="kindle-cn-quxian">南风</span>
 之诗而天下治；<span class="kindle-cn-underline">纣</span>
 为<span class="kindle-cn-underline">朝歌</span>
 北鄙之音，身死国亡。<span class="kindle-cn-underline">舜</span>
 之道何弘也？<span class="kindle-cn-underline">纣</span>
 之道何隘也？夫<span class="kindle-cn-quxian">南风</span>
 之诗者生长之音也，<span class="kindle-cn-underline">舜</span>
 乐好之，乐与天地同意，得万国之欢心，故天下治也。夫<span class="kindle-cn-underline">朝歌</span>
 者不时也，北者败也，鄙者陋也，<span class="kindle-cn-underline">纣</span>
 乐好之，与万国殊心，诸侯不附，百姓不亲，天下畔之，故身死国亡。</p>
<p>而<span class="kindle-cn-underline">卫灵公</span>
 之时，将之<span class="kindle-cn-underline">晋</span>
 ，至于<span class="kindle-cn-underline">濮水</span>
 之上舍。夜半时闻鼓琴声，问左右，皆对曰“不闻”。乃召<span class="kindle-cn-underline">师涓</span>
 曰：“吾闻鼓琴音，问左右，皆不闻。其状似鬼神，为我听而写之。”<span class="kindle-cn-underline">师涓</span>
 曰：“诺。”因端坐援琴，听而写之。明日，曰：“臣得之矣，然未习也，请宿习之。”<span class="kindle-cn-underline">灵公</span>
 曰：“可。”因复宿。明日，报曰：“习矣。”即去之<span class="kindle-cn-underline">晋</span>
 ，见<span class="kindle-cn-underline">晋平公</span>
 。<span class="kindle-cn-underline">平公</span>
 置酒于<span class="kindle-cn-underline">施惠之台</span>
 。酒酣，<span class="kindle-cn-underline">灵公</span>
 曰：“今者来，闻新声，请奏之。”<span class="kindle-cn-underline">平公</span>
 曰：“可。”即令<span class="kindle-cn-underline">师涓</span>
 坐<span class="kindle-cn-underline">师旷</span>
 旁，援琴鼓之。未终，<span class="kindle-cn-underline">师旷</span>
 抚而止之曰：“此亡国之声也，不可遂。”<span class="kindle-cn-underline">平公</span>
 曰：“何道出？”<span class="kindle-cn-underline">师旷</span>
 曰：“<span class="kindle-cn-underline">师延</span>
 所作也。与<span class="kindle-cn-underline">纣</span>
 为靡靡之乐，<span class="kindle-cn-underline">武王</span>
 伐<span class="kindle-cn-underline">纣</span>
 ，<span class="kindle-cn-underline">师延</span>
 东走，自投<span class="kindle-cn-underline">濮水</span>
 之中，故闻此声必于<span class="kindle-cn-underline">濮水</span>
 之上，先闻此声者国削。”<span class="kindle-cn-underline">平公</span>
 曰：“寡人所好者音也，愿遂闻之。”<span class="kindle-cn-underline">师涓</span>
 鼓而终之。</p>
<p>
<span class="kindle-cn-underline">平公</span>
 曰：“音无此最悲乎？”<span class="kindle-cn-underline">师旷</span>
 曰：“有。”<span class="kindle-cn-underline">平公</span>
 曰：“可得闻乎？”<span class="kindle-cn-underline">师旷</span>
 曰：“君德义薄，不可以听之。”<span class="kindle-cn-underline">平公</span>
 曰：“寡人所好者音也，愿闻之。”<span class="kindle-cn-underline">师旷</span>
 不得已，援琴而鼓之。一奏之，有玄鹤二八集乎廊门；再奏之，延颈而鸣，舒翼而舞。</p>
<p>
<span class="kindle-cn-underline">平公</span>
 大喜，起而为<span class="kindle-cn-underline">师旷</span>
 寿。反坐，问曰：“音无此最悲乎？”<span class="kindle-cn-underline">师旷</span>
 曰：“有。昔者<span class="kindle-cn-underline">黄帝</span>
 以大合鬼神，今君德义薄，不足以听之，听之将败。”<span class="kindle-cn-underline">平公</span>
 曰：“寡人老矣，所好者音也，愿遂闻之。”<span class="kindle-cn-underline">师旷</span>
 不得已，援琴而鼓之。一奏之，有白云从西北起；再奏之，大风至而雨随之，飞廊瓦，左右皆奔走。<span class="kindle-cn-underline">平公</span>
 恐惧，伏于廊屋之间。<span class="kindle-cn-underline">晋国</span>
 大旱，赤地三年。</p>
<p>听者或吉或凶。夫乐不可妄兴也。</p>
<p><a id="page134"></a>
 <span class="kindle-cn-underline">太史公</span>
 曰：夫上古明王举乐者，非以娱心自乐，快意恣欲，将欲为治也。正教者皆始于音，音正而行正。故音乐者，所以动荡血脉，通流精神而和正心也。故宫动脾而和正圣，商动肺而和正义，角动肝而和正仁，徵动心而和正礼，羽动肾而和正智。故乐所以内辅正心而外异贵贱也；上以事宗庙，下以变化黎庶也。琴长八尺一寸，正度也。弦大者为宫，而居中央，君也。商张右傍，其馀大小相次，不失其次序，则君臣之位正矣。故闻宫音，使人温舒而广大；闻商音，使人方正而好义；闻角音，使人恻隐而爱人；闻徵音，使人乐善而好施；闻羽音，使人整齐而好礼。夫礼由外入，乐自内出。故君子不可须臾离礼，须臾离礼则暴慢之行穷外；不可须臾离乐，须臾离乐则奸邪之行穷内。故乐音者，君子之所养义也。夫古者，天子诸侯听钟磬未尝离于庭，卿大夫听琴瑟之音未尝离于前，所以养行义而防淫佚也。夫淫佚生于无礼，故圣王使人耳闻<span class="kindle-cn-quxian">雅颂</span>
 之音，目视威仪之礼，足行恭敬之容，口言仁义之道。故君子终日言而邪辟无由入也。</p>
</div>
</body>
</html>
