<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百二十七日者列传第六十七</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page734"></a>
 史记卷一百二十七<br/>
日者列传第六十七</h1>
<p>自古受命而王，王者之兴何尝不以卜筮决于天命哉！其于<span class="kindle-cn-underline">周</span>
 尤甚，及<span class="kindle-cn-underline">秦</span>
 可见。<span class="kindle-cn-underline">代王</span>
 之入，任于卜者。太卜之起，由<span class="kindle-cn-underline">汉</span>
 兴而有。</p>
<p>
<span class="kindle-cn-underline">司马季主</span>
 者，<span class="kindle-cn-underline">楚</span>
 人也。卜于<span class="kindle-cn-underline">长安</span>
 东市。</p>
<p>
<span class="kindle-cn-underline">宋忠</span>
 为中大夫，<span class="kindle-cn-underline">贾谊</span>
 为博士，同日俱出洗沐，相从论议，诵易先王圣人之道术，究遍人情，相视而叹。<span class="kindle-cn-underline">贾谊</span>
 曰：“吾闻古之圣人，不居朝廷，必在卜医之中。今吾已见三公九卿朝士大夫，皆可知矣。试之卜数中以观采。”二人即同舆而之市，游于卜肆中。天新雨，道少人，<span class="kindle-cn-underline">司马季主</span>
 闲坐，弟子三四人侍，方辩天地之道，日月之运，阴阳吉凶之本。二大夫再拜谒。<span class="kindle-cn-underline">司马季主</span>
 视其状貌，如类有知者，即礼之，使弟子延之坐。坐定，<span class="kindle-cn-underline">司马季主</span>
 复理前语，分别天地之终始，日月星辰之纪，差次仁义之际，列吉凶之符，语数千言，莫不顺理。</p>
<p>
<span class="kindle-cn-underline">宋忠</span>
 、<span class="kindle-cn-underline">贾谊</span>
 瞿然而悟，猎缨正襟危坐，曰：“吾望先生之状，听先生之辞，小子窃观于世，未尝见也。今何居之卑，何行之污？”</p>
<p>
<span class="kindle-cn-underline">司马季主</span>
 捧腹大笑曰：“观大夫类有道术者，今何言之陋也，何辞之野也！今夫子所贤者何也？所高者谁也？今何以卑污长者？”</p>
<p>二君曰：“尊官厚禄，世之所高也，贤才处之。今所处非其地，故谓之卑。言不信，行不验，取不当，故谓之污。夫卜筮者，世俗之所贱简也。世皆言曰：‘夫卜者多言夸严以得人情，虚高人禄命以说人志，擅言祸灾以伤人心，矫言鬼神以尽人财，厚求拜谢以私于己。’此吾之所耻，故谓之卑污也。”</p>
<p>
<span class="kindle-cn-underline">司马季主</span>
 曰：“公且安坐。公见夫被发童子乎？日月照之则行，不照则止，问之日月疵瑕吉凶，则不能理。由是观之，能知别贤与不肖者寡矣。</p>
<p>“贤之行也，直道以正谏，三谏不听则退。其誉人也不望其报，恶人也不顾其怨，以便国家利众为务。故官非其任不处也，禄非其功不受也；见人不正，虽贵不敬也；见人有污，虽尊不下也；得不为喜，去不为恨；非其罪<a id="page735"></a>
 也，虽累辱而不愧也。</p>
<p>“今公所谓贤者，皆可为羞矣。卑疵而前，孅趋而言；相引以势，相导以利；比周宾正，以求尊誉，以受公奉；事私利，枉主法，猎农民；以官为威，以法为机，求利逆暴：譬无异于操白刃劫人者也。初试官时，倍力为巧诈，饰虚功执空文以罔主上，用居上为右；试官不让贤陈功，见伪增实，以无为有，以少为多，以求便势尊位；食饮驱驰，从姬歌儿，不顾于亲，犯法害民，虚公家：此夫为盗不操矛弧者也，攻而不用弦刃者也，欺父母未有罪而弑君未伐者也。何以为高贤才乎？</p>
<p>“盗贼发不能禁，夷貊不服不能摄，奸邪起不能塞，官耗乱不能治，四时不和不能调，岁谷不孰不能适。才贤不为，是不忠也；才不贤而托官位，利上奉，妨贤者处，是窃位也；有人者进，有财者礼，是伪也。子独不见鸱枭之与凤皇翔乎？兰芷芎劳弃于广野，蒿萧成林，使君子退而不显众，公等是也。</p>
<p>“述而不作，君子义也。今夫卜者，必法天地，象四时，顺于仁义，分策定卦，旋式正棋，然后言天地之利害，事之成败。昔先王之定国家，必先龟策日月，而后乃敢代；正时日，乃后入家；产子必先占吉凶，后乃有之。自<span class="kindle-cn-underline">伏羲</span>
 作<span class="kindle-cn-quxian">八卦</span>
 ，<span class="kindle-cn-underline">周文王</span>
 演三百八十四<span class="kindle-cn-quxian">爻</span>
 而天下治。<span class="kindle-cn-underline">越王句践</span>
 放<span class="kindle-cn-underline">文王</span>
 <span class="kindle-cn-quxian">八卦</span>
 以破敌国，霸天下。由是言之，卜筮有何负哉！</p>
<p>“且夫卜筮者，埽除设坐，正其冠带，然后乃言事，此有礼也。言而鬼神或以飨，忠臣以事其上，孝子以养其亲，慈父以畜其子，此有德者也。而以义置数十百钱，病者或以愈，且死或以生，患或以免，事或以成，嫁子娶妇或以养生：此之为德，岂直数十百钱哉！此夫<span class="kindle-cn-underline">老子</span>
 所谓‘上德不德，是以有德’。今夫卜筮者利大而谢少，<span class="kindle-cn-underline">老子</span>
 之云岂异于是乎？</p>
<p>“<span class="kindle-cn-underline">庄子</span>
 曰：‘君子内无饥寒之患，外无劫夺之忧，居上而敬，居下不为害，君子之道也。’今夫卜筮者之为业也，积之无委聚，藏之不用府库，徙之不用辎车，负装之不重，止而用之无尽索之时。持不尽索之物，游于无穷之世，虽<span class="kindle-cn-underline">庄氏</span>
 之行未能增于是也，子何故而云不可卜哉？天不足西北，星辰西北移；地不足东南，以海为池；日中必移，月满必亏；先王之道，乍存乍亡。公责卜者言必信，不亦惑乎！</p>
<p>“公见夫谈士辩人乎？虑事定计，必是人也，然不能以一言说人主意，故言必称先王，语必道上古；虑事定计，饰先王之成功，语其败害，以恐喜人主之志，以求其欲。多言夸严，莫大于此矣。然欲强国成功，尽忠于上，非此不立。今夫卜者，导惑教愚也。夫愚惑之人，岂能以一言而知之哉！<a id="page736"></a>
 言不厌多。</p>
<p>“故骐骥不能与罢驴为驷，而凤皇不与燕雀为群，而贤者亦不与不肖者同列。故君子处卑隐以辟众，自匿以辟伦，微见德顺以除群害，以明天性，助上养下，多其功利，不求尊誉。公之等喁喁者也，何知长者之道乎！”</p>
<p>
<span class="kindle-cn-underline">宋忠</span>
 、<span class="kindle-cn-underline">贾谊</span>
 忽而自失，芒乎无色，怅然噤口不能言。于是摄衣而起，再拜而辞。行洋洋也，出门仅能自上车，伏轼低头，卒不能出气。</p>
<p>居三日，<span class="kindle-cn-underline">宋忠</span>
 见<span class="kindle-cn-underline">贾谊</span>
 于殿门外，乃相引屏语相谓自叹曰：“道高益安，势高益危。居赫赫之势，失身且有日矣。夫卜而有不审，不见夺糈；为人主计而不审，身无所处。此相去远矣，犹天冠地屦也。此<span class="kindle-cn-underline">老子</span>
 之所谓‘无名者万物之始’也。天地旷旷，物之熙熙，或安或危，莫知居之。我与若，何足预彼哉！彼久而愈安，虽<span class="kindle-cn-underline">曾氏</span>
 之义未有以异也。”</p>
<p>久之，<span class="kindle-cn-underline">宋忠</span>
 使<span class="kindle-cn-underline">匈奴</span>
 ，不至而还，抵罪。而<span class="kindle-cn-underline">贾谊</span>
 为<span class="kindle-cn-underline">梁怀王</span>
 傅，王堕马薨，<span class="kindle-cn-underline">谊</span>
 不食，毒恨而死。此务华绝根者也。<br/>
<br/>
</p>
<p>
<span class="kindle-cn-underline">太史公</span>
 曰：古者卜人所以不载者，多不见于篇。及至<span class="kindle-cn-underline">司马季主</span>
 ，余志而著之。<br/>
<br/>
</p>
<div class="kindle-cn-para-2em-indent">
<p>
<span class="kindle-cn-underline">褚先生</span>
 曰：臣为郎时，游观<span class="kindle-cn-underline">长安</span>
 中，见卜筮之贤大夫，观其起居行步，坐起自动，誓正其衣冠而当乡人也，有君子之风。见性好解妇来卜，对之颜色严振，未尝见齿而笑也。从古以来，贤者避世，有居止舞泽者，有居民间闭口不言，有隐居卜筮间以全身者。夫<span class="kindle-cn-underline">司马季主</span>
 者，<span class="kindle-cn-underline">楚</span>
 贤大夫，游学<span class="kindle-cn-underline">长安</span>
 ，通<span class="kindle-cn-quxian">易经</span>
 ，术<span class="kindle-cn-underline">黄帝</span>
 、<span class="kindle-cn-underline">老子</span>
 ，博闻远见。观其对二大夫贵人之谈言，称引古明王圣人道，固非浅闻小数之能。及卜筮立名声千里者，各往往而在。传曰：“富为上，贵次之；既贵各各学一伎能立其身。”<span class="kindle-cn-underline">黄直</span>
 ，大夫也；<span class="kindle-cn-underline">陈君夫</span>
 ，妇人也：以相马立名天下。<span class="kindle-cn-underline">齐张仲</span>
 、<span class="kindle-cn-underline">曲成侯</span>
 以善击刺学用剑，立名天下。<span class="kindle-cn-underline">留长孺</span>
 以相彘立名。<span class="kindle-cn-underline">荥阳褚氏</span>
 以相牛立名。能以伎能立名者甚多，皆有高世绝人之风，何可胜言。故曰：“非其地，树之不生；非其意，教之不成。”夫家之教子孙，当视其所以好，好含苟生活之道，因而成之。故曰：“制宅命子，足以观士；子有处所，可谓贤人。”</p>
<p>臣为郎时，与太卜待诏为郎者同署，言曰：“<span class="kindle-cn-underline">孝武帝</span>
 时，聚会占家问之，某日可取妇乎？五行家曰可，堪舆家曰不可，建除家曰不吉，丛辰家曰大凶，历家曰小凶，天人家曰小吉，太一家曰大吉。辩讼不决，<a id="page737"></a>
 以状闻。制曰：‘避诸死忌，以五行为主。’”人取于五行者也。</p>
</div>
</div>
</body>
</html>
