<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百二十八龟策列传第六十八</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page738"></a>
 史记卷一百二十八<br/>
龟策列传第六十八</h1>
<p>
<span class="kindle-cn-underline">太史公</span>
 曰：自古圣王将建国受命，兴动事业，何尝不宝卜筮以助善！<span class="kindle-cn-underline">唐虞</span>
 以上，不可记已。自<span class="kindle-cn-underline">三代</span>
 之兴，各据祯祥。<span class="kindle-cn-underline">涂山</span>
 之兆从而<span class="kindle-cn-underline">夏启</span>
 世，飞燕之卜顺故<span class="kindle-cn-underline">殷</span>
 兴，百谷之筮吉故<span class="kindle-cn-underline">周</span>
 王。王者决定诸疑，参以卜筮，断以蓍龟，不易之道也。</p>
<p>
<span class="kindle-cn-underline">蛮夷氐羌</span>
 虽无君臣之序，亦有决疑之卜。或以金石，或以草木，国不同俗。然皆可以战伐攻击，推兵求胜，各信其神，以知来事。</p>
<p>略闻<span class="kindle-cn-underline">夏殷</span>
 欲卜者，乃取蓍龟，已则弃去之，以为龟藏则不灵，蓍久则不神。至<span class="kindle-cn-underline">周室</span>
 之卜官，常宝藏蓍龟；又其大小先后，各有所尚，要其归等耳。或以为圣王遭事无不定，决疑无不见，其设稽神求问之道者，以为后世衰微，愚不师智，人各自安，化分为百室，道散而无垠，故推归之至微，要絜于精神也。或以为昆虫之所长，圣人不能与争。其处吉凶，别然否，多中于人。至<span class="kindle-cn-underline">高祖</span>
 时，因<span class="kindle-cn-underline">秦</span>
 太卜官。天下始定，兵革未息。及<span class="kindle-cn-underline">孝惠</span>
 享国日少，<span class="kindle-cn-underline">吕后</span>
 女主，<span class="kindle-cn-underline">孝文</span>
 、<span class="kindle-cn-underline">孝景</span>
 因袭掌故，未遑讲试，虽父子畴官，世世相传，其精微深妙，多所遗失。至今上即位，博开艺能之路，悉延百端之学，通一伎之士咸得自效，绝伦超奇者为右，无所阿私，数年之间，太卜大集。会上欲击<span class="kindle-cn-underline">匈奴</span>
 ，西攘<span class="kindle-cn-underline">大宛</span>
 ，南收<span class="kindle-cn-underline">百越</span>
 ，卜筮至预见表象，先图其利。及猛将推锋执节，获胜于彼，而蓍龟时日亦有力于此。上尤加意，赏赐至或数千万。如<span class="kindle-cn-underline">丘子明</span>
 之属，富溢贵宠，倾于朝廷。至以卜筮射蛊道，巫蛊时或颇中。素有眦睚不快，因公行诛，恣意所伤，以破族灭门者，不可胜数。百僚荡恐，皆曰龟策能言。后事觉奸穷，亦诛三族。</p>
<p>夫摓捷策定数，灼龟观兆，变化无穷，是以择贤而用占焉，可谓圣人重事者乎！<span class="kindle-cn-underline">周公</span>
 卜三龟，而<span class="kindle-cn-underline">武王</span>
 有瘳。<span class="kindle-cn-underline">纣</span>
 为暴虐，而元龟不占。<span class="kindle-cn-underline">晋文</span>
 将定<span class="kindle-cn-underline">襄王</span>
 之位，卜得<span class="kindle-cn-underline">黄帝</span>
 之兆，卒受彤弓之命。<span class="kindle-cn-underline">献公</span>
 贪<span class="kindle-cn-underline">骊姬</span>
 之色，卜而兆有口象，其祸竟流五世。<span class="kindle-cn-underline">楚灵</span>
 将背<span class="kindle-cn-underline">周室</span>
 ，卜而龟逆，终被<span class="kindle-cn-underline">乾谿</span>
 之败。兆应信诚于内，而时人明察见之于外，可不谓两合者哉！君子谓夫轻卜筮，无神明者，悖；<a id="page739"></a>
 背人道，信祯祥者，鬼神不得其正。故<span class="kindle-cn-quxian">书</span>
 建稽疑，五谋而卜筮居其二，五占从其多，明有而不专之道也。</p>
<p>余至<span class="kindle-cn-underline">江南</span>
 ，观其行事，问其长老，云龟千岁乃游莲叶之上，蓍百茎共一根。又其所生，兽无虎狼，草无毒螫。<span class="kindle-cn-underline">江</span>
 傍家人常畜龟饮食之，以为能导引致气，有益于助衰养老，岂不信哉！<br/>
<br/>
</p>
<div class="kindle-cn-para-2em-indent">
<p>
<span class="kindle-cn-underline">褚先生</span>
 曰：臣以通经术，受业博士，治<span class="kindle-cn-quxian">春秋</span>
 ，以高第为郎，幸得宿卫，出入宫殿中十有馀年。窃好<span class="kindle-cn-quxian">太史公传</span>
 。<span class="kindle-cn-quxian">太史公之传</span>
 曰：“<span class="kindle-cn-underline">三王</span>
 不同龟，四夷各异卜，然各以决吉凶，略窥其要，故作<span class="kindle-cn-quxian">龟策列传</span>
 。”臣往来<span class="kindle-cn-underline">长安</span>
 中，求<span class="kindle-cn-quxian">龟策列传</span>
 不能得，故之大卜官，问掌故文学长老习事者，写取龟策卜事，编于下方。<br/>
<br/>
</p>
<p>闻古<span class="kindle-cn-underline">五帝</span>
 、<span class="kindle-cn-underline">三王</span>
 发动举事，必先决蓍龟。传曰：“下有伏灵，上有兔丝；上有捣蓍，下有神龟。”所谓伏灵者，在兔丝之下，状似飞鸟之形。新雨已，天清静无风，以夜捎兔丝去之，即以<img class="kindle-cn-inline-character" src="Image00250.jpg" alt="" />
 烛此地，烛之火灭，即记其处，以新布四丈环置之，明即掘取之，入四尺至七尺，得矣，过七尺不可得。伏灵者，千岁松根也，食之不死。闻蓍生满百茎者，其下必有神龟守之，其上常有青云覆之。传曰：“天下和平，王道得，而蓍茎长丈，其丛生满百茎。”方今世取蓍者，不能中古法度，不能得满百茎长丈者，取八十茎已上，蓍长八尺，即难得也。人民好用卦者，取满六十茎已上，长满六尺者，即可用矣。记曰：“能得名龟者，财物归之，家必大富至千万。”一曰“北斗龟”，二曰“南辰龟”，三曰“五星龟”，四曰“八风龟”，五曰“二十八宿龟”，六曰“日月龟”，七曰“九州龟”，八曰“玉龟”：凡八名龟。龟图各有文在腹下，文云云者，此某之龟也。略记其大指，不写其图。取此龟不必满尺二寸，民人得长七八寸，可宝矣。今夫珠玉宝器，虽有所深藏，必见其光，必出其神明，其此之谓乎！故玉处于山而木润，渊生珠而岸不枯者，润泽之所加也。明月之珠出于江海，藏于蚌中，蚗龙伏之。王者得之，长有天下，四夷宾服。能得百茎蓍，并得其下龟以卜者，百言百当，足以决吉凶。</p>
<p>神龟出于<span class="kindle-cn-underline">江水</span>
 中，<span class="kindle-cn-underline">庐江郡</span>
 常岁时生龟长尺二寸者二十枚输太卜官，太卜官因以吉日剔取其腹下甲。龟千岁乃满尺二寸。王者发军行将，必钻龟庙堂之上，以决吉凶。今<span class="kindle-cn-underline">高庙</span>
 中有龟室，藏内以为神宝。</p>
<p>传曰：“取前足臑骨穿佩之，取龟置室西北隅悬之，以入深山大林<a id="page740"></a>
 中，不惑。”臣为郎时，见<span class="kindle-cn-quxian">万毕石朱方</span>
 ，传曰：“有神龟在<span class="kindle-cn-underline">江南</span>
 嘉林中。嘉林者，兽无虎狼，鸟无鸱枭，草无毒螫，野火不及，斧斤不至，是为嘉林。龟在其中，常巢于芳莲之上。左胁书文曰‘甲子重光，得我者匹夫为人君，有土正，诸侯得我为帝王。’求之于<span class="kindle-cn-underline">白蛇蟠杅林</span>
 中者，斋戒以待，<img class="kindle-cn-inline-character" src="Image00251.jpg" alt="" />
 然，状如有人来告之，因以醮酒佗发，求之三宿而得。”由是观之，岂不伟哉！故龟可不敬与？</p>
<p>南方老人用龟支床足，行二十馀岁，老人死，移床，龟尚生不死。龟能行气导引。问者曰：“龟至神若此，然太卜官得生龟，何为辄杀取其甲乎？”近世<span class="kindle-cn-underline">江</span>
 上人有得名龟，畜置之，家因大富。与人议，欲遣去。人教杀之勿遣，遣之破人家。龟见梦曰：“送我水中，无杀吾也。”其家终杀之。杀之后，身死，家不利。人民与君王者异道。人民得名龟，其状类不宜杀也。以往古故事言之，古明王圣主皆杀而用之。<br/>
<br/>
</p>
<p>
<span class="kindle-cn-underline">宋元王</span>
 时得龟，亦杀而用之。谨连其事于左方，令好事者观择其中焉。</p>
<p>
<span class="kindle-cn-underline">宋元王</span>
 二年，<span class="kindle-cn-underline">江</span>
 使神龟使于<span class="kindle-cn-underline">河</span>
 ，至于<span class="kindle-cn-underline">泉阳</span>
 ，渔者<span class="kindle-cn-underline">豫且</span>
 举网得而囚之，置之笼中。夜半，龟来见梦于<span class="kindle-cn-underline">宋元王</span>
 曰：“我为<span class="kindle-cn-underline">江</span>
 使于<span class="kindle-cn-underline">河</span>
 ，而幕网当吾路。<span class="kindle-cn-underline">泉阳豫且</span>
 得我，我不能去。身在患中，莫可告语。王有德义，故来告诉。”<span class="kindle-cn-underline">元王</span>
 惕然而悟。乃召博士<span class="kindle-cn-underline">卫平</span>
 而问之曰：“今寡人梦见一丈夫，延颈而长头，衣玄绣之衣而乘辎车，来见梦于寡人曰：‘我为<span class="kindle-cn-underline">江</span>
 使于<span class="kindle-cn-underline">河</span>
 ，而幕网当吾路。<span class="kindle-cn-underline">泉阳豫且</span>
 得我，我不能去。身在患中，莫可告语。王有德义，故来告诉。’是何物也？”<span class="kindle-cn-underline">卫平</span>
 乃援式而起，仰天而视月之光，观<span class="kindle-cn-underline">斗</span>
 所指，定日处乡。规矩为辅，副以权衡。四维已定，八卦相望。视其吉凶，介虫先见。乃对<span class="kindle-cn-underline">元王</span>
 曰：“今昔壬子，宿在<span class="kindle-cn-underline">牵牛</span>
 。<span class="kindle-cn-underline">河</span>
 水大会，鬼神相谋。<span class="kindle-cn-underline">汉</span>
 正南北，<span class="kindle-cn-underline">江河</span>
 固期，南风新至，<span class="kindle-cn-underline">江</span>
 使先来。白云壅<span class="kindle-cn-underline">汉</span>
 ，万物尽留。<span class="kindle-cn-underline">斗</span>
 柄指日，使者当囚。玄服而乘辎车，其名为龟。王急使人问而求之。”王曰：“善。”</p>
<p>于是王乃使人驰而往问<span class="kindle-cn-underline">泉阳</span>
 令曰：“渔者几何家？名谁为<span class="kindle-cn-underline">豫且</span>
 ？<span class="kindle-cn-underline">豫且</span>
 得龟，见梦于王，王故使我求之。”<span class="kindle-cn-underline">泉阳</span>
 令乃使吏案籍视图，水上渔者五十五家，上流之庐，名为<span class="kindle-cn-underline">豫且</span>
 。<span class="kindle-cn-underline">泉阳</span>
 令曰：“诺。”乃与使者驰而问<span class="kindle-cn-underline">豫且</span>
 曰：“今昔汝渔何得？”<span class="kindle-cn-underline">豫且</span>
 曰：“夜半时举网得龟。”使者曰：“今龟安在？”曰：“在笼中。”使者曰：“王知子得龟，故使我求之。”<span class="kindle-cn-underline">豫且</span>
 曰：“诺。”即系龟而出之笼中，献使者。</p>
<p><a id="page741"></a>
 使者载行，出于<span class="kindle-cn-underline">泉阳</span>
 之门。正昼无见，风雨晦冥。云盖其上，五采青黄；雷雨并起，风将而行。入于端门，见于东箱。身如流水，润泽有光。望见<span class="kindle-cn-underline">元王</span>
 ，延颈而前，三步而止，缩颈而却，复其故处。<span class="kindle-cn-underline">元王</span>
 见而怪之，问<span class="kindle-cn-underline">卫平</span>
 曰：“龟见寡人，延颈而前，以何望也？缩颈而复，是何当也？”<span class="kindle-cn-underline">卫平</span>
 对曰：“龟在患中，而终昔囚，王有德义，使人活之。今延颈而前，以当谢也，缩颈而却，欲亟去也。”<span class="kindle-cn-underline">元王</span>
 曰：“善哉！神至如此乎，不可久留；趣驾送龟，勿令失期。”</p>
<p>
<span class="kindle-cn-underline">卫平</span>
 对曰：“龟者是天下之宝也，先得此龟者为天子，且十言十当，十战十胜。生于深渊，长于黄土。知天之道，明于上古。游三千岁，不出其域。安平静正，动不用力。寿蔽天地，莫知其极。与物变化，四时变色。居而自匿，伏而不食。春仓夏黄，秋白冬黑。明于阴阳，审于刑德。先知利害，察于祸福。以言而当，以战而胜，王能宝之，诸侯尽服。王勿遣也，以安社稷。”</p>
<p>
<span class="kindle-cn-underline">元王</span>
 曰：“龟甚神灵，降于上天，陷于深渊，在患难中。以我为贤，德厚而忠信，故来告寡人。寡人若不遣也，是渔者也。渔者利其肉，寡人贪其力，下为不仁，上为无德。君臣无礼，何从有福？寡人不忍，奈何勿遣！”</p>
<p>
<span class="kindle-cn-underline">卫平</span>
 对曰：“不然。臣闻盛德不报，重寄不归；天与不受，天夺之宝。今龟周流天下，还复其所，上至苍天，下薄泥涂。还遍九州，未尝愧辱，无所稽留。今至<span class="kindle-cn-underline">泉阳</span>
 ，渔者辱而囚之。王虽遣之，<span class="kindle-cn-underline">江河</span>
 必怒，务求报仇。自以为侵，因神与谋。淫雨不霁，水不可治。若为枯旱，风而扬埃，蝗虫暴生，百姓失时。王行仁义，其罚必来。此无佗故，其祟在龟。后虽悔之，岂有及哉！王勿遣也。”</p>
<p>
<span class="kindle-cn-underline">元王</span>
 慨然而叹曰：“夫逆人之使，绝人之谋，是不暴乎？取人之有，以自为宝，是不强乎？寡人闻之，暴得者必暴亡，强取者必后无功。<span class="kindle-cn-underline">桀纣</span>
 暴强，身死国亡。今我听子，是无仁义之名而有暴强之道。<span class="kindle-cn-underline">江河</span>
 为<span class="kindle-cn-underline">汤武</span>
 ，我为<span class="kindle-cn-underline">桀纣</span>
 。未见其利，恐离其咎。寡人狐疑，安事此宝，趣驾送龟，勿令久留。”</p>
<p>
<span class="kindle-cn-underline">卫平</span>
 对曰：“不然，王其无患。天地之间，累石为山。高而不坏，地得为安。故云物或危而顾安，或轻而不可迁；人或忠信而不如诞谩，或丑恶而宜大官，或美好佳丽而为众人患。非神圣人，莫能尽言。春秋冬夏，或暑或寒。寒暑不和，贼气相奸。同岁异节，其时使然。故令春生夏长，秋收冬藏。或为仁义，或为暴强。暴强有乡，仁义有<a id="page742"></a>
 时。万物尽然，不可胜治。大王听臣，臣请悉言之。天出五色，以辨白黑。地生五谷，以知善恶。人民莫知辨也，与禽兽相若。谷居而穴处，不知田作。天下祸乱，阴阳相错。匆匆疾疾，通而不相择。妖孽数见，传为单薄。圣人别其生，使无相获。禽兽有牝牡，置之山原；鸟有雌雄，布之林泽；有介之虫，置之溪谷。故牧人民，为之城郭，内经闾术，外为阡陌。夫妻男女，赋之田宅，列其室屋。为之图籍，别其名族。立官置吏，劝以爵禄。衣以桑麻，养以五谷。耕之耰之，<img class="kindle-cn-inline-character" src="Image00252.jpg" alt="" />
 之耨之。口得所嗜，目得所美，身受其利。以是观之，非强不至。故曰田者不强，囷仓不盈；商贾不强，不得其赢；妇女不强，布帛不精；官御不强，其势不成；大将不强，卒不使令；侯王不强，没世无名。故云强者，事之始也，分之理也，物之纪也。所求于强，无不有也。王以为不然，王独不闻玉椟只雉，出于<span class="kindle-cn-underline">昆山</span>
 ；明月之珠，出于四海；镌石拌蚌，传卖于市：圣人得之，以为大宝。大宝所在，乃为天子。今王自以为暴，不如拌蚌于海也；自以为强，不过镌石于昆山也。取者无咎，宝者无患。今龟使来抵网，而遭渔者得之，见梦自言，是国之宝也，王何忧焉。”</p>
<p>
<span class="kindle-cn-underline">元王</span>
 曰：“不然。寡人闻之，谏者福也，谀者贼也。人主听谀，是愚惑也。虽然，祸不妄至，福不徒来。天地合气，以生百财。阴阳有分，不离四时，十有二月，日至为期。圣人彻焉，身乃无灾。明王用之，人莫敢欺。故云福之至也，人自生之；祸之至也，人自成之。祸与福同，刑与德双。圣人察之，以知吉凶。<span class="kindle-cn-underline">桀纣</span>
 之时，与天争功，拥遏鬼神，使不得通。是固已无道矣，谀臣有众。<span class="kindle-cn-underline">桀</span>
 有谀臣，名曰<span class="kindle-cn-underline">赵梁</span>
 。教为无道，劝以贪狼。系<span class="kindle-cn-underline">汤夏台</span>
 ，杀<span class="kindle-cn-underline">关龙逢</span>
 。左右恐死，偷谀于傍。国危于累卵，皆曰无伤。称乐万岁，或曰未央。蔽其耳目，与之诈狂。<span class="kindle-cn-quxian">汤</span>
 卒伐<span class="kindle-cn-underline">桀</span>
 ，身死国亡。听其谀臣，身独受殃。<span class="kindle-cn-quxian">春秋</span>
 著之，至今不忘。<span class="kindle-cn-underline">纣</span>
 有谀臣，名为<span class="kindle-cn-underline">左彊</span>
 。夸而目巧，教为象郎。将至于天，又有玉床。犀玉之器，象箸而羹。圣人剖其心，壮士斩其胻。<span class="kindle-cn-underline">箕子</span>
 恐死，被发佯狂。杀<span class="kindle-cn-underline">周太子历</span>
 ，囚<span class="kindle-cn-underline">文王昌</span>
 。投之石室，将以昔至明。<span class="kindle-cn-underline">阴兢</span>
 活之，与之俱亡。入于<span class="kindle-cn-underline">周</span>
 地，得<span class="kindle-cn-underline">太公望</span>
 。兴卒聚兵，与<span class="kindle-cn-underline">纣</span>
 相攻。<span class="kindle-cn-underline">文王</span>
 病死，载尸以行。<span class="kindle-cn-underline">太子发</span>
 代将，号为<span class="kindle-cn-underline">武王</span>
 。战于<span class="kindle-cn-underline">牧野</span>
 ，破之<span class="kindle-cn-underline">华山</span>
 之阳。<span class="kindle-cn-underline">纣</span>
 不胜败而还走，围之象郎。自杀<span class="kindle-cn-underline">宣室</span>
 ，身死不葬。头悬车轸，四马曳行。寡人念其如此，肠如涫汤。是人皆富有天下而贵至天子，然而大傲。欲无猒时，举事而喜高，贪很而骄。不用忠信，听其谀臣，而为天下笑。今寡人之邦，居诸侯之间，曾不如秋毫。举事不当，又安亡逃！”</p>
<p><a id="page743"></a>
 <span class="kindle-cn-underline">卫平</span>
 对曰：“不然。<span class="kindle-cn-underline">河</span>
 虽神贤，不如<span class="kindle-cn-underline">昆仑</span>
 之山；<span class="kindle-cn-underline">江</span>
 之源理，不如四海，而人尚夺取其宝，诸侯争之，兵革为起。小国见亡，大国危殆，杀人父兄，虏人妻子，残国灭庙，以争此宝。战攻分争，是暴强也。故云取之以暴强而治以文理，无逆四时，必亲贤士；与阴阳化，鬼神为使；通于天地，与之为友。诸侯宾服，民众殷喜。邦家安宁，与世更始。<span class="kindle-cn-underline">汤武</span>
 行之，乃取天子；<span class="kindle-cn-quxian">春秋</span>
 著之，以为经纪。王不自称<span class="kindle-cn-underline">汤武</span>
 ，而自比<span class="kindle-cn-underline">桀纣</span>
 。<span class="kindle-cn-underline">桀纣</span>
 为暴强也，固以为常。<span class="kindle-cn-underline">桀</span>
 为瓦室，<span class="kindle-cn-underline">纣</span>
 为象郎。征丝灼之，务以费氓。赋敛无度，杀戮无方。杀人六畜，以韦为囊。囊盛其血，与人悬而射之，与天帝争强。逆乱四时，先百鬼尝。谏者辄死，谀者在傍。圣人伏匿，百姓莫行。天数枯旱，国多妖祥。螟虫岁生，五谷不成。民不安其处，鬼神不享。飘风日起，正昼晦冥。日月并蚀，灭息无光。列星奔乱，皆绝纪纲。以是观之，安得久长！虽无<span class="kindle-cn-underline">汤武</span>
 ，时固当亡。故<span class="kindle-cn-underline">汤</span>
 伐<span class="kindle-cn-underline">桀</span>
 ，<span class="kindle-cn-underline">武王</span>
 克<span class="kindle-cn-underline">纣</span>
 ，其时使然。乃为天子，子孙续世；终身无咎，后世称之，至今不已。是皆当时而行，见事而强，乃能成其帝王。今龟，大宝也，为圣人使，传之贤王。不用手足，雷电将之；风雨送之，流水行之。侯王有德，乃得当之。今王有德而当此宝，恐不敢受；王若遣之，<span class="kindle-cn-underline">宋</span>
 必有咎。后虽悔之，亦无及已。”</p>
<p>
<span class="kindle-cn-underline">元王</span>
 大悦而喜。于是<span class="kindle-cn-underline">元王</span>
 向日而谢，再拜而受。择日斋戒，甲乙最良。乃刑白雉，及与骊羊；以血灌龟，于坛中央。以刀剥之，身全不伤。脯酒礼之，横其腹肠。荆支卜之，必制其创。理达于理，文相错迎。使工占之，所言尽当。邦福重宝，闻于傍乡。杀牛取革，被郑之桐。草木毕分，化为甲兵。战胜攻取，莫如<span class="kindle-cn-underline">元王</span>
 。<span class="kindle-cn-underline">元王</span>
 之时，<span class="kindle-cn-underline">卫平</span>
 相<span class="kindle-cn-underline">宋</span>
 ，<span class="kindle-cn-underline">宋国</span>
 最强，龟之力也。</p>
<p>故云神至能见梦于<span class="kindle-cn-underline">元王</span>
 ，而不能自出渔者之笼。身能十言尽当，不能通使于<span class="kindle-cn-underline">河</span>
 ，还报于<span class="kindle-cn-underline">江</span>
 。贤能令人战胜攻取，不能自解于刀锋，免剥刺之患。圣能先知亟见，而不能令<span class="kindle-cn-underline">卫平</span>
 无言。言事百全，至身而挛；当时不利，又焉事贤！贤者有恒常，士有适然。是故明有所不见，听有所不闻；人虽贤，不能左画方，右画圆；日月之明，而时蔽于浮云。<span class="kindle-cn-underline">羿</span>
 名善射，不如<span class="kindle-cn-underline">雄渠</span>
 、<span class="kindle-cn-underline">蠭门</span>
 ；禹名为辩智，而不能胜鬼神。地柱折，天故毋椽，又奈何责人于全？<span class="kindle-cn-underline">孔子</span>
 闻之曰：“神龟知吉凶，而骨直空枯。日为德而君于天下，辱于三足之乌。月为刑而相佐，见食于虾蟆。蝟辱于鹊，腾蛇之神而殆于即且。竹外有节理，中直空虚；松柏为百木长，而守门闾。日辰不全，故有孤虚。黄金有疵，白玉有瑕。事有所<a id="page744"></a>
 疾，亦有所徐。物有所拘，亦有所据。罔有所数，亦有所疏。人有所贵，亦有所不如。何可而适乎？物安可全乎？天尚不全，故世为屋，不成三瓦而陈之，以应之天。天下有阶，物不全乃生也。”</p>
<p>
<span class="kindle-cn-underline">褚先生</span>
 曰：渔者举网而得神龟，龟自见梦<span class="kindle-cn-underline">宋元王</span>
 ，<span class="kindle-cn-underline">元王</span>
 召博士<span class="kindle-cn-underline">卫平</span>
 告以梦龟状，<span class="kindle-cn-underline">平</span>
 运式，定日月，分衡度，视吉凶，占龟与物色同，<span class="kindle-cn-underline">平</span>
 谏王留神龟以为国重宝，美矣。古者筮必称龟者，以其令名，所从来久矣。余述而为传。</p>
<p class="kindle-cn-para-left">三月　　二月　　正月　　十二月　　十一月　　中关内高外下　　四月首仰　　足开　　肣开　　首俛大　　五月　　横吉　　首俛大　　六月　　七月　　八月　　九月　　十月</p>
<p>卜禁曰：子亥戌不可以卜及杀龟。日中如食已卜。暮昏龟之徼也，不可以卜。庚辛可以杀，及以钻之。常以月旦祓龟，先以清水澡之，以卵祓之，乃持龟而遂之，若常以为祖。人若已卜不中，皆祓之以卵，东向立，灼以荆若刚木，土卵指之者三，持龟以卵周环之，祝曰：“今日吉，谨以粱卵焍黄祓去玉灵之不祥。”玉灵必信以诚，知万事之情，辩兆皆可占。不信不诚，则烧玉灵，扬其灰，以征后龟。其卜必北向，龟甲必尺二寸。</p>
<p>卜先以造灼钻，钻中已，又灼龟首，各三；又复灼所钻中曰正身，灼首曰正足，各三。即以造三周龟，祝曰：“假之<span class="kindle-cn-underline">玉灵夫子</span>
 。夫子玉灵，荆灼而心，令而先知。而上行于天，下行于渊，诸灵数酂，莫如汝信。今日良日，行一良贞。某欲卜某，即得而喜，不得而悔。即得，发乡我身长大，首足收人皆上偶。不得，发乡我身挫折，中外不相应，首足灭去。”</p>
<p>灵龟卜祝曰：“假之灵龟，五巫五灵，不如神龟之灵，知人死，知人生。某身良贞，某欲求某物。即得也，头见足发，内外相应；即不得也，头仰足肣，内外自垂。可得占。”</p>
<p>卜占病者祝曰：“今某病困。死，首上开，内外交骇，身节折；不死，首仰足肣。”卜病者祟曰：“今病有祟无呈，无祟有呈。兆有中祟有内，外祟有外。”</p>
<p>卜系者出不出。不出，横吉安；若出，足开首仰有外。</p>
<p>卜求财物，其所当得。得，首仰足开，内外相应；即不得，呈兆首仰足肣。</p>
<p>卜有卖若买臣妾马牛。得之，首仰足开，内外相应；不得，首仰足<a id="page745"></a>
 肣，呈兆若横吉安。</p>
<p>卜击盗聚若干人，在某所，今某将卒若干人，往击之。当胜，首仰足开身正，内自桥，外下；不胜，足肣首仰，身首内下外高。</p>
<p>卜求当行不行。行，首足开；不行，足肣首仰，若横吉安，安不行。</p>
<p>卜往击盗，当见不见。见，首仰足肣有外；不见，足开首仰。</p>
<p>卜往候盗，见不见。见，首仰足肣，肣胜有外；不见，足开首仰。</p>
<p>卜闻盗来不来。来，外高内下，足肣首仰；不来，足开首仰，若横吉安，期之自次。</p>
<p>卜迁徙去官不去。去，足开有肣外首仰；不去，自去，即足肣，呈兆若横吉安。</p>
<p>卜居官尚吉不。吉，呈兆身正，若横吉安；不吉，身节折，首仰足开。</p>
<p>卜居室家吉不吉。吉，呈兆身正，若横吉安；不吉，身节折，首仰足开。</p>
<p>卜岁中禾稼孰不孰。孰，首仰足开，内外自桥外自垂；不孰，足肣首仰有外。</p>
<p>卜岁中民疫不疫。疫，首仰足肣，身节有强外；不疫，身正首仰足开。</p>
<p>卜岁中有兵无兵。无兵，呈兆若横吉安；有兵，首仰足开，身作外强情。</p>
<p>卜见贵人吉不吉。吉，足开首仰，身正，内自桥；不吉，首仰，身节折，足肣有外，若无渔。</p>
<p>卜请谒于人得不得。得，首仰足开，内自桥；不得，首仰足肣有外。</p>
<p>卜追亡人当得不得。得，首仰足肣，内外相应；不得，首仰足开，若横吉安。</p>
<p>卜渔猎得不得。得，首仰足开，内外相应；不得，足肣首仰，若横吉安。</p>
<p>卜行遇盗不遇。遇，首仰足开，身节折，外高内下；不遇，呈兆。</p>
<p>卜天雨不雨。雨，首仰有外，外高内下；不雨，首仰足开，若横吉安。</p>
<p>卜天雨霁不霁。霁，呈兆足开首仰；不霁，横吉。</p>
<p><a id="page746"></a>
 命曰横吉安。以占病，病甚者一日不死；不甚者卜日瘳，不死。系者重罪不出，轻罪环出；过一日不出，久毋伤也。求财物买臣妾马牛，一日环得；过一日不得。行者不行。来者环至；过食时不至，不来。击盗不行，行不遇；闻盗不来。徙官不徙。居官家室皆吉。岁稼不孰。民疾疫无疾。岁中无兵。见人行，不行不喜。请谒人不行不得。追亡人渔猎不得。行不遇盗。雨不雨。霁不霁。</p>
<p>命曰呈兆。病者不死。系者出。行者行。来者来。市买得。追亡人得，过一日不得。问行者不到。</p>
<p>命曰柱彻。卜病不死。系者出。行者行。来者来。市买不得。忧者毋忧。追亡人不得。</p>
<p>命曰首仰足肣有内无外。占病，病甚不死。系者解。求财物买臣妾马牛不得。行者闻言不行。来者不来。闻盗不来。闻言不至。徙官闻言不徙。居官有忧。居家多灾。岁稼中孰。民疾疫多病。岁中有兵，闻言不开。见贵人吉。请谒不行，行不得善言。追亡人不得。渔猎不得。行不遇盗。雨不雨甚。霁不霁。故其莫字皆为首备。问之曰，备者仰也，故定以为仰。此私记也。</p>
<p>命曰首仰足肣有内无外。占病，病甚不死。系者不出。求财买臣妾不得。行者不行。来者不来。击盗不见。闻盗来，内自惊，不来。徙官不徙。居官家室吉。岁稼不孰。民疾疫有病甚。岁中无兵。见贵人吉。请谒追亡人不得。亡财物，财物不出得。渔猎不得。行不遇盗。雨不雨。霁不霁。凶。</p>
<p>命曰呈兆首仰足肣。以占病，不死。系者未出。求财物买臣妾马牛不得。行不行。来不来。击盗不相见。闻盗来不来。徙官不徙。居官久多忧。居家室不吉。岁稼不孰。民病疫。岁中毋兵。见贵人不吉。请谒不得。渔猎得少。行不遇盗。雨不雨。霁不霁。不吉。</p>
<p>命曰呈兆首仰足开。以占病，病笃死。系囚出。求财物买臣妾马牛不得。行者行。来者来。击盗不见盗。闻盗来不来。徙官徙。居官不久。居家室不吉。岁稼不孰。民疾疫有而少。岁中毋兵。见贵人不见吉。请谒追亡人渔猎不得。行遇盗。雨不雨。霁小吉。</p>
<p>命曰首仰足肣。以占病，不死。系者久，毋伤也。求财物买臣妾马牛不得。行者不行。击盗不行。来者来。闻盗来。徙官闻言不徙。居家室不吉。岁稼不孰。民疾疫少。岁中毋兵。见贵人得见。<a id="page747"></a>
 请谒追亡人渔猎不得。行遇盗。雨不雨。霁不霁。吉。</p>
<p>命曰首仰足开有内。以占病者，死。系者出。求财物买臣妾马牛不得。行者行。来者来。击盗行不见盗。闻盗来不来。徙官徙。居官不久。居家室不吉。岁孰。民疾疫有而少。岁中毋兵。见贵人不吉。请谒追亡人渔猎不得。行不遇盗。雨霁。霁小吉，不霁吉。</p>
<p>命曰横吉内外自桥。以占病，卜日毋瘳死。系者毋罪出。求财物买臣妾马牛得。行者行。来者来。击盗合交等。闻盗来来。徙官徙。居家室吉。岁孰。民疫无疾。岁中无兵。见贵人请谒追亡人渔猎得。行遇盗。雨霁，雨霁大吉。</p>
<p>命曰横吉内外自吉。以占病，病者死。系不出。求财物买臣妾马牛追亡人渔猎不得。行者不来。击盗不相见。闻盗不来。徙官徙。居官有忧。居家室见贵人请谒不吉。岁稼不孰。民疾疫。岁中无兵。行不遇盗。雨不雨。霁不霁。不吉。</p>
<p>命曰渔人。以占病者，病者甚，不死。系者出。求财物买臣妾马牛击盗请谒追亡人渔猎得。行者行来。闻盗来不来。徙官不徙。居家室吉。岁稼不孰。民疾疫。岁中毋兵。见贵人吉。行不遇盗。雨不雨。霁不霁。吉。</p>
<p>命曰首仰足肣内高外下。以占病，病者甚，不死。系者不出。求财物买臣妾马牛追亡人渔猎得。行不行。来者来。击盗胜。徙官不徙。居官有忧，无伤也。居家室多忧病。岁大孰。民疾疫。岁中有兵不至。见贵人请谒不吉。行遇盗。雨不雨。霁不霁。吉。</p>
<p>命曰横吉上有仰下有柱。病久不死。系者不出。求财物买臣妾马牛追亡人渔猎不得。行不行。来不来。击盗不行，行不见。闻盗来不来。徙官不徙。居家室见贵人吉。岁大孰。民疾疫。岁中毋兵。行不遇盗。雨不雨。霁不霁。大吉。</p>
<p>命曰横吉榆仰。以占病，不死。系者不出。求财物买臣妾马牛至不得。行不行。来不来。击盗不行，行不见。闻盗来不来。徙官不徙。居官家室见贵人吉。岁孰。岁中有疾疫，毋兵。请谒追亡人不得。渔猎至不得。行不得。行不遇盗。雨霁不霁。小吉。</p>
<p>命曰横吉下有柱。以占病，病甚不环有瘳无死。系者出。求财物买臣妾马牛请谒追亡人渔猎不得。行来不来。击盗不合。闻盗来来。徙官居官吉，不久。居家室不吉。岁不孰。民毋疾疫。岁中毋兵。见贵人吉。行不遇盗。雨不雨。霁。小吉。</p>
<p><a id="page748"></a>
 命曰载所。以占病，环有瘳无死。系者出。求财物买臣妾马牛请谒追亡人渔猎得。行者行。来者来。击盗相见不相合。闻盗来来。徙官徙。居家室忧。见贵人吉。岁孰。民毋疾疫。岁中毋兵。行不遇盗。雨不雨。霁霁。吉。</p>
<p>命曰根格。以占病者，不死。系久毋伤。求财物买臣妾马牛请谒追亡人渔猎不得。行不行。来不来。击盗盗行不合。闻盗不来。徙官不徙。居家室吉。岁稼中。民疾疫无死。见贵人不得见。行不遇盗。雨不雨。大吉。</p>
<p>命曰首仰足肣外高内下。卜有忧，无伤也。行者不来。病久死。求财物不得。见贵人者吉。</p>
<p>命曰外高内下。卜病不死，有祟。市买不得。居官家室不吉。行者不行。来者不来。系者久毋伤。吉。</p>
<p>命曰头见足发有内外相应。以占病者，起。系者出。行者行。来者来。求财物得。吉。</p>
<p>命曰呈兆首仰足开。以占病，病甚死。系者出，有忧。求财物买臣妾马牛请谒追亡人渔猎不得。行不行。来不来。击盗不合。闻盗来来。徙官居官家室不吉。岁恶。民疾疫无死。岁中毋兵。见贵人不吉。行不遇盗。雨不雨。霁。不吉。</p>
<p>命曰呈兆首仰足开外高内下。以占病，不死，有外祟。系者出，有忧。求财物买臣妾马牛，相见不会。行行。来闻言不来。击盗胜。闻盗来不来。徙官居官家室见贵人不吉。岁中。民疾疫有兵。请谒追亡人渔猎不得。闻盗遇盗。雨不雨。霁。凶。</p>
<p>命曰首仰足肣身折内外相应。以占病，病甚不死。击者久不出。求财物买臣妾马牛渔猎不得。行不行。来不来。击盗有用胜。闻盗来来。徙官不徙。居官家室不吉。岁不孰。民疾疫。岁中。有兵不至。见贵人喜。请谒追亡人不得。遇盗凶。</p>
<p>命曰内格外垂。行者不行。来者不来。病者死。系者不出。求财物不得。见人不见。大吉。</p>
<p>命曰横吉内外相应自桥榆仰上柱足肣。以占病，病甚不死。系久，不抵罪。求财物买臣妾马牛请谒追亡人渔猎不得。行不行。来不来。居官家室见贵人吉。徙官不徙。岁不大孰。民疾疫有兵。有兵不会。行遇盗。闻言不见。雨不雨。霁霁。大吉。</p>
<p>命曰头仰足肣内外自垂。卜忧病者甚，不死。居官不得居。行<a id="page749"></a>
 者行。来者不来。求财物不得。求人不得。吉。</p>
<p>命曰横吉下有柱。卜来者来。卜日即不至，未来。卜病者过一日毋瘳死。行者不行。求财物不得。系者出。</p>
<p>命曰横吉内外自举。以占病者，久不死。系者久不出。求财物得而少。行者不行。来者不来。见贵人见。吉。</p>
<p>命曰内高外下疾轻足发。求财物不得。行者行。病者有瘳。系者不出。来者来。见贵人不见。吉。</p>
<p>命曰外格。求财物不得。行者不行。来者不来。系者不出。不吉。病者死。求财物不得。见贵人见。吉。</p>
<p>命曰内自举外来正足发。行者行。来者来。求财物得。病者久不死。系者不出。见贵人见。吉。</p>
<p>此横吉上柱外内自举足肣。以卜有求得。病不死。系者毋伤，未出。行不行。来不来。见人不见。百事尽吉。</p>
<p>此横吉上柱外内自举柱足以作。以卜有求得。病死环起。系留毋伤，环出。行不行。来不来。见人不见。百事吉。可以举兵。此挺诈有外。以卜有求不得。病不死，数起。系祸罪。闻言毋伤。行不行。来不来。</p>
<p>此挺诈有内。以卜有求不得。病不死，数起。系留祸罪无伤出。行不行。来者不来。见人不见。</p>
<p>此挺诈内外自举。以卜有求得。病不死，系毋罪。行行。来来。田贾市渔猎尽喜。</p>
<p>此狐<img class="kindle-cn-inline-character" src="Image00253.jpg" alt="" />
 。以卜有求不得。病死，难起。系留毋罪难出。可居宅。可娶妇嫁女。行不行。来不来。见人不见。有忧不忧。</p>
<p>此狐彻。以卜有求不得。病者死。系留有抵罪。行不行。来不来。见人不见。言语定。百事尽不吉。</p>
<p>此首俯足肣身节折。以卜有求不得。病者死。系留有罪。望行者不来。行行。来不来。见人不见。</p>
<p>此挺内外自垂。以卜有求不晦。病不死，难起。系留毋罪，难出。行不行。来不来。见人不见。不吉。</p>
<p>此横吉榆仰首俯。以卜有求难得。病难起，不死。系难出，毋伤也。可居家室，以娶妇嫁女。</p>
<p>此横吉上柱载正身节折内外自举。以卜病者，卜日不死，其一日乃死。</p>
<p><a id="page750"></a>
 此横吉上柱足肣内自举外自垂。以卜病者，卜日不死，其一日乃死。</p>
<p>首俯足诈有外无内。病者占龟未已，急死。卜轻失大，一日不死。</p>
<p>首仰足肣。以卜有求不得。以系有罪。人言语恐之毋伤。行不行。见人不见。</p>
<p>大论曰：外者人也，内者自我也；外者女也，内者男也。首俛者忧。大者身也，小者枝也。大法，病者，足肣者生，足开者死。行者，足开至，足肣者不至。行者，足肣不行，足开行。有求，足开得，足肣者不得。系者，足肣不出，开出。其卜病也，足开而死者，内高而外下也。</p>
</div>
</div>
</body>
</html>
